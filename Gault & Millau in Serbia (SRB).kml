<?xml version="1.0" encoding="utf-8" ?>
<kml xmlns="http://www.opengis.net/kml/2.2">
<Document id="root_doc">
<Schema name="Serbia__short__SRB_" id="Serbia__short__SRB_">
	<SimpleField name="Name" type="string"></SimpleField>
	<SimpleField name="Description" type="string"></SimpleField>
</Schema>
<Folder><name>Serbia__short__SRB_</name>
  <Placemark>
	<name>FLEUR DE SEL</name>
	<description>Бодови: 17.5
Капе: 4

Fleur de Sel je krunski dokaz da je u Srbiji, i van Beograda, moguće na najvišem nivou odgovoriti na ugostiteljske i gastronomske zahteve publike. Kao jedan od dva restorana u okviru kompleksa Atelje vina Šapat, koncipiran je kao luksuzni fine dining u kome su, poredkuhinje, i svi prateći detalji na najvišem nivou. Već sama lokacija Ateljea Šapat, sa vinogradima koji se spuštaju ka Dunavu i predivnim pogledom na reku, daje dozu ekskluzivnosti i lokalni karakter celoj ideji. Na sve to se naslanja vrhunska estetika enterijera, luksuznih umetnina i samog prostora vinarije, apartmana i restoranskog dela. Sve je promišljeno stavljeno u funkciju elegantno zaokruženog koncepta. Jelovnik nije ništa manje impresivan, te je autentičan izraz internacionalnog iskustva Chefa Nikole Stojakovića. U ponudi je nekoliko različitih tematskih degustacionih menija, kao i opcija da Chef za vas bira hranu prema svojoj trenutnoj inspiraciji, a svakako je novitet i ideja koju nosi opcija a la carte dela jelovnika. U kategoriji predjela i glavnih jela imate mogućnost da odaberete jednu namirnicu, temu, a za sto će stići tri sleda čiji je lajtmotiv upravo ono što ste odabrali. Neke od namirnica su lokalnog, a neke internacionalnog karaktera, pa je takav i pristup degustacionim menijima. Izuzetno svetsko iskustvo generalnog menadžera restorana i glavnog somelijera Dušana Vranića obećava nezaboravno putovanje kroz svet vina, kako onih sa Fruške gore, tako i najpoznatijih svetskih selekcija.
https://rs.gaultmillau.com/sr/restaurants/fleur-de-sel

Главни кувар: Nikola Stojaković
Дани затварања: Понедељак, уторак
Адреса: Počenta bb, 22323 Novi Slankamen
WEB: https://sapat.rs
Phone: +381 (0) 6 960 7079</description>
      <Point><coordinates>20.2194403329955,45.1534140190638</coordinates></Point>
  </Placemark>
  <Placemark>
	<name>LANGOUSTE</name>
	<description>Бодови: 17
Капе: 4

Dug je niz epiteta koji se mogu upotrebiti u želji da se što približnije opiše jedinstveno gastronomsko iskustvo u restoranu Langouste koji je postao moderan fine dining restoran u kome se odvažno preispituje i ukršta lokalno i svetsko. Raskošna vinska karta, te lista vrhunskih alkoholnih pića, skladno prate unikatne kulinarske kreacije. Naša je preporuka da se odlučite za jedan od degustacionih menija – mesni, riblji ili meni koji spaja najbolje iz obe selekcije, a tu je i a la carte izbor specijaliteta. Od pozdrava iz kuhinje, preko izuzetnog sourdough hleba, do deserta, svaki je tanjir malo umetničko delo, tehnički precizno izvedeno, vizuelno efektno, a na nepcima senzacionalno. Magija počinje od domaćeg peciva sa puterom sa aromom tartufa, slede korneti od kora punjeni filom od šitake pečuraka i parmezana, pa krema od šampinjona i pena od pivskog hmelja kreativno servirani u ljusci jajeta. Rapsodiju ukusa nastavljaju nežni, sezonski potaži, te moćni konzome od fazana sa plutajućim pateom od pileće džigerice. Potom, sa jedne strane suptilni tartar od dimljenog gofa serviran na osvežavajućem želeu od krastavca i celera, a sa druge intenzivna hrskava pita sa tartufima i pirotskim kačkavaljem. Praznik gastronomije nastavlja se desertima. Penasti krem od zelenog čaja sa izmrvljenim fermentisanim listom smokve i sladoled od kokosa tu su da oblože nepca, a onda ih osvaja Paris brest sa kremom od lešnika uz sladoled od karamelizovanog kajmaka. Izuzetno!
https://rs.gaultmillau.com/sr/restaurants/langouste

Главни кувар: Marko Đerić
Дани затварања: недеља
Адреса: Kosančićev venac 29, 11000 Beograd
WEB: https://www.langouste.rs/
Phone: +381 64 813 2015</description>
      <Point><coordinates>20.450776,44.817965,0</coordinates></Point>
  </Placemark>
  <Placemark>
	<name>SALON 1905</name>
	<description>Бодови: 17
Капе: 4

Poseta Salonu 1905 je raskošan doživljaj koji osvaja detaljima u prefinjenom enterijeru. Jelovnik čini degustacioni meni koji može biti i vegetarijanski. U vreme ručka u ponudi je opcija menija sa tri ganga, a pri večernjoj poseti sa pet ili sedam gangova. Posebnu dimenziju daju spektakularna vinska karta i, po želji, mogućnost uparivanja jela i vina. Zapravo u Salonu očekujte uzbudljivo gastronomsko putovanje kroz srpsku kuhinju u smeloj izvedbi. Diskretno i vrlo ljubazno osoblje tu je da pažljivo predstavi svako jelo, tehniku pripreme i sastojke, a način serviranja ostavlja izuzetan vizuelni utisak. Kao pozdravi iz kuhinje stižu četiri ljupke forme – domaća proja uz puter sa semenom bundeve, tartar u kornetu, neobične pihtije na tikvicama i burek sa jagnjetinom i crvenom zvezdom. Kao prvi od sedam čuvenih koraka stiže beli kačamak sa uprženim ajvarom od leskovačke paprike. Sledi reinterpretacija popare od domaćeg brioša sa hrskavim uštipkom, potom đuveč sa mesom prepelice i panakota od bundeve, a onda maštovita predstava u vidu pasulja sa espumom od zrelog kulena i prelivom od teletine. Tradicionalna sarma doživljava svoju transformaciju uz žele sa esencijom kiselog kupusa i sladoled od kiselog mleka sa starom vrstom žitarice. Nakon toga sledi efektan minimalistički rib eye od junetine, sa starenim belim lukom i lisnatim krompirom iz Ivanjice. Pred-desert je sladoled od kamilice, praha bele čokolade i maline, a slatki deo nije lako opisati koliko ga je lako gustirati.
https://rs.gaultmillau.com/sr/restaurants/salon-1905

Главни кувар: Mikhail Alekhin
Дани затварања: недеља
Адреса: Karađorđeva 48, 11000 Beograd
WEB: https://www.salon1905.rs/
Phone: +381 60 010 7100</description>
      <Point><coordinates>20.4519738,44.8132944,0</coordinates></Point>
  </Placemark>
  <Placemark>
	<name>LA PISTA</name>
	<description>Бодови: 16
Капе: 3

Za neobičnu gastronomsku priču restorana La Pista zaslužni su kreativni mladi šefovi koji se s merom i stilom smelo i maštovito poigravaju u kuhinji. Moderna italijanska kuhinja tema je aktuelnog menija, a degustacioni Menu Esperienza je izuzetno iskustvo. Sve skladno prati vinska karta orijentisana na vina iz Italije, kao i odlična selekcija kafa i bezalkoholnih pića, te rakija i grapa, koktela i vrhunskih alkoholnih pića. Osoblje je ljubazno, spremno da detaljno opiše svako jelo i diskretno bude gostu na raspolaganju. Ovdašnje kulinarske izvedbe su zaista maestralne. Nežni tartar od lososa uronjen u sos od marakuje ili pak sugestivni terin od junećih obraza poslužen sa musom od kajmaka najava su svega što sledi. Skriveni biser šefa nalazi se u jakobovim kapicama sa kremom od komorača i notama citrusa, a potraga za bisernim blagom jespektakularna. Deo sa picama donosi sjajno testo podignutih rubova sa intrigantnim kombinacijama, odeljak sa pastama nastavlja taj kreativan niz, a posebnu pažnju skrećemo na rižota koja prave sa pirinčem iz porodične manufakture iz Italije. Al Tartufo je bio savršeno kremast, moćan i elegantno serviran. Među glavnim jelima su Wagyu Striploin, Rib eye i burger Black Angus, uz nekoliko lucidnih kombinacija. Čarolija igre se nastavlja i u slatkom delu, počev od Rosa di Montagna, preko sjajnog čokoladnog kolača sa šljivom i daškom šljivovice serviranog u vidu zlatne poluge, do apsolutno najboljeg tiramisua koji smo probali.
https://rs.gaultmillau.com/sr/restaurants/la-pista-gorski-hotel

Главни кувар: Stevan Pedanovski
Адреса: Sunčani vrh, Hotel Gorski, 36354 Kopaonik
WEB: https://www.gorskihotel.com/gorski/la-pista-restoran
Phone: +381 60 250 0547</description>
      <Point><coordinates>20.8086526175986,43.2843147456458</coordinates></Point>
  </Placemark>
  <Placemark>
	<name>THE SQUARE</name>
	<description>Бодови: 16
Капе: 3

Od samog otvaranja hotel Square Nine i njegovi restorani visoko su podigli lestvicu svakog segmenta ugostiteljstva. Poseta restoranu The Square je hedonistički praznik u svakom detalju, gutljaju i zalogaju. David Šimunić, novi šef kuhinje, predstavio je maštovit autorski meni baziran na lokalnom nasleđu uzbudljivo ukrštenom sa modernim tendencijama. Pozdrave iz kuhinje otvaraju simpatična pogačica sa čvarcima i pavlakom, te slasna pogača sa puterom. Ruska salata stiže u svom dekonstruisanom izdanju koje čine pločice i pirei bazičnih sastojaka poput šargarepe i graška. Sledi je sjajna kavurma sa briošem, suvim kajsijama i prelivom na bazi kajmaka, a u pratnji lucidnog slanog shiso lista u tempuri. Preispitivanje tradicije nastavlja se kroz dva magična bureka – sa kravljim sirom i kajmakom, te sa mesom buše, foie gras i neizbežnim narendanim tartufima. Sve je ovo, i još ponešto, deo jedinstvenog Experience menija. Na redovnom meniju su Square klasici u rasponu od bolonjeza, preko tartar bifteka do burgera. Gastro-putovanje predelima osavremenjene i pomerene balkanske kuhinje nastavlja se kroz savršenu jagnjetinu serviranu u bogatom sosu na bazi bele čokolade, jabuke, kruške i tonke, efektno praćenu rolnicom sa podvarkom. Sorbe od džina i kruške pripremiće nepca za slatki deo u kome je famozna selekcija evropskih zvezda. Mille feulle i posebno Pain perdu dobijaju samo laskave ocene za magičan miks aroma i tekstura.
https://rs.gaultmillau.com/sr/restaurants/ebisu-%E2%80%93-hotel-square-nine

Главни кувар: David Šimunić
Пециво Кувар: Zdravko Gavrilović
Адреса: Studentski trg 9, 11000 Beograd
WEB: https://squarenine.rs/
Phone: +381 11 333 3510</description>
      <Point><coordinates>20.4563238,44.8195103,0</coordinates></Point>
  </Placemark>
  <Placemark>
	<name>RESTORAN 27</name>
	<description>Бодови: 15.5
Капе: 3

Restoran 27 u svakom detalju čini da se osećate posebno. Mirna lokacija na Dedinju ima i neodoljivu baštu i nekoliko celina u unutrašnjosti. Na izuzetan ambijent skladno se nadovezuje kuhinja bazirana na kvalitetnim sastojcima, a nadograđena kreativnim poigravanjem kroz smisleno i harmonično ukrštanje ukusa. Impresivna vinska karta sa gotovo tri stotine etiketa sa svih meridijana potvrđuje da se ovde promišlja o kompletnom hedonističkom ugođaju. Kada svemu dodate i savršen servis, osoblje koje diskretno spaja iskustvo i mladost, ostaje da im se prepustite. Supa kokos-gambor apsolutna je preporuka, a suptilna salata od baby spanaća, breskve, cvekle i lomljenog lešnika sa musom od mladog kozjeg sira jedan je od favorita na meniju. Nežni tartar od gambora sa avokadom i sosom od jegulja nastavlja ovaj famozan niz, a tu su i tartar od telećeg filea i juneći obrazi sa pireom od paškanata i bele čokolade. Deo sa pastama i rižotom je kratak, ali intrigantan, što su potvrdili kako raskošni ravioli sa pačetinom i foie gras, tako i kremasti rižoto sa brancinom. U mesnom delu odlična su bila Toro rebra kao jedan od noviteta u ponudi, a na glavnoj sceni obratite pažnju na izbor morskih delicija, kao i na bifteke sa Golije i kotlet od mangulice. Slatki deo se podjednako efektno nadovezuje na prethodne slasne arome. Sugestivni čokoladni Nemezis i nežni semifredo, te New York style cheesecake i efektni limun tart donose slatke muke izbora. Jednom rečju, poseban restoran.
https://rs.gaultmillau.com/sr/restaurants/restoran-27

Главни кувар: Igor Radosavljević
Адреса: Istarska 27, 11000 Beograd
WEB: https://restoran27.rs
Phone: +381 69 270 1127</description>
      <Point><coordinates>20.436326,44.787359,0</coordinates></Point>
  </Placemark>
  <Placemark>
	<name>RESTORAN GIG</name>
	<description>Бодови: 15.5
Капе: 3

Restoran GIG je nov projekat sada već iskusne grupe ugostitelja i u ovom trenutku među njihovim projektima predstavlja jedini posvećen visokoj kuhinji. Restoran se naslanja na principe i vrednosti kojima se već godinama uspešno vodi i vinarija Imperator, koja je u njihovom vlasništvu. To su principi biodinamičke proizvodnje, što se u slučaju GIG-a ogleda u potpunoj posvećenosti kvalitetu namirnica, bavljenju njihovim poreklom i uzgojem povrća u svojoj biodinamičkoj bašti. Takođe, isti principi važe i u odgovornom pristupu održivosti, korišćenju životinja iz slobodnog uzgoja, te divljači i ribe koji žive u svojim prirodnim staništima. Izuzetna vinska karta, pored vina vinarije Imperator, obuhvata i neka od najzanimljivijih vina svetske scene, izbor magnum boca, prirodnih vina, kao i ekskluzivne etikete do kojih možete doći samo u njihovom restoranu. Pored glavnog degustacionog menija od 8+ sledova, u ponudi su i ništa manje zanimljivi vegetarijanski, riblji, kao i kavijar jelovnik za dve osobe. Preporučujemo i sjajno osmišljeno uparivanje vina uz degustacioni meni koje će vaše iskustvo podići na najviši nivo. Prelep enterijer od prirodnih materijala, kao i autentični, zanimljivi detalji poput vode koja stoji na kristalima i izuzetno ljubazan i posvećen servis izmestiće vas iz užurbane svakodnevnice i povesti put relaksacije i uživanja.
https://rs.gaultmillau.com/sr/restaurants/restoran-gig

Главни кувар: Uroš Ivošević
Адреса: Ulica Trešnjinog cveta 1a, 11000 Beograd
WEB: https://restorangig.rs/
Phone: +381 66 865 1312</description>
      <Point><coordinates>20.4173274383851,44.8241870420016</coordinates></Point>
  </Placemark>
  <Placemark>
	<name>ENSO</name>
	<description>Бодови: 15
Капе: 3

Diskretno ušuškano između prometnih saobraćajnica beogradske opštine Palilula, krije se mesto visokih gastronomskih doživljaja. Kompozicijama ukusa u Ensu ostvaruju i zahtevne kulinarske želje. Minimalističkog stila, sa primesama Orijenta, već pri samom dolasku i pogledu na pažljivo koncipiran meni posetiocima je očigledan drugačiji koncept. Zaronite u dubine novih ukusa otvarajući uživanje supom od ribljih kostiju, upotpunjenu mesom gambora, sa dodatkom ulja nagorelog praziluka, ili pak tom yum supom spremljenom na domaći način. Dalje se kao najlepše note nižu delicije poput mleča od šarana obloženog kadaifom uz vermut sos, ruža od junećeg jezika sa dodatkom mole sosa, pistaća i ukiseljenog luka i kombinacija kratko prodimljenih gambora sa sladoledom od luka, sorbeom od čerija i šampanjca i hrskavim krekerima od sipinog mastila. Vrhunac artis- tičnog kazivanja donose glavna jela poput soma sa suvidiranim pra- zilukom, čatnijem od celera, džema od kore limuna i sosa od bibera. Ili sočna prepelica u kombinaciji sa guščijom džigericom začinjenom java biberom, pireom od jabuka i šargarepe sa hrskavom pšenicom. Ako vam je teško da u moru senzacija izaberete sami, od pomoći su tri menija sa pet, sedam ili 10 gangova. Doživljaj zaokružite zanimljivim desertom poput banana kardamom kolača ili kranči karamela.
https://rs.gaultmillau.com/sr/restaurants/enso

Главни кувар: Nedeljko Jerković
Дани затварања: Понедељак
Адреса: Mitropolita Petra 8, 11000 Beograd
WEB: https://www.enso.rs
Phone: +381 (0) 6 359 4924</description>
      <Point><coordinates>20.4858718,44.81664,0</coordinates></Point>
  </Placemark>
  <Placemark>
	<name>HOMA</name>
	<description>Бодови: 15
Капе: 3

Ako prvi put dolazite u Homu, ne dajte da vas zavaraju neupadljiv enterijer, minimalizam u stilu i dekoraciji prostora, niti izolovana i neočekivana pozicija restorana koji se vešto skrio na donjem Dorćolu. Sve je suprotno od onog kako izgleda, jer ovde hedonizam, kreativnost autorske kuhinje i sjajni ukusi koji se sezonski smenjuju mogu ići samo na maksimum. Uz laganu muziku u pozadini, dok degustirate neko od vrhunskih vina iz pažljive selekcije domaće ili međunarodne somelijerske ponude, započnite rapsodiju ukusa kreativno serviranim konsomeom od goveđeg repa sa dodatkom knedle od vurde ili izazovnim raguom od sipe sa domaćom pastom, sipinim mastilom i šafranom. Čak i laganiji ukusi nose note neočekivanog, a najbolji primer je maštoviti miks salate od lubenice, kozjeg sira i pistaća. Ili salata od endevije sa karamelizovanim semenkama, humusom sa crvenom ribizlom, te dresingom od tahinija i soje. I taman kad mislite da ne može bolje, oduševite se iznova komadom ramsteka odležalog 60 dana sa kombinacijom priloga od grilovanih komadića čičoke, vrganja i holandez sosa. Konačno, slatke senzacije čine kulminaciju zadovoljstva poput baklave sa pinjolima uz dodatak sabajona od kandirane pomorandže i sorbeom od kruške viljamovke. Sastojci genijalni, lucidno uklapanje savršeno, a senzacija ukusa trajna. Za ljubitelje izleta u drugačije i odvažno – dovoljno je reći Homa.
https://rs.gaultmillau.com/sr/restaurants/homa

Главни кувар: Filip Ćirić
Адреса: Žorža Klemansoa 19, ugao Senjanina Ive i Dositejeve, 11000 Beograd
WEB: http://www.homa.rs/
Phone: +381 60 332 5600</description>
      <Point><coordinates>20.4681417535482,44.8222369113354</coordinates></Point>
  </Placemark>
  <Placemark>
	<name>JAM - JUST A MAESTRO</name>
	<description>Бодови: 15
Капе: 3

Uzbudljiv i razigran, inspirativan i kreativan, Just A Maestro jedno je od onih mesta koje osvaja na prvi pogled i prvi zalogaj. Takav sklad sinteza je svih elemenata modernog ugostiteljstva koje čine efektno osmišljen enterijer, postavka stola i servis, te uigrano osoblje koje ume da preporuči. Naravno, sve to uz autorski meni i pažljivo sročenu vinsku kartu. Tartar je znalački pripremljen, savršeno ukusan, a poslužen uz domaći brioš, kapare, krastavčiće i ukiseljeni luk, te ajoli sos kojim sami dozirate začinjenost. Pate od pačje džigerice ili rilet od pačetine takođe su zavodljiva predjela, a među supama neizostavan je raskošni bujabez sa dagnjama, brancinom i gamborima. U odeljku pasti i rižota vešto kombinuju kopno i more. Tako sa jedne strane stižu efektne torteline sa rikotom i pestom, posute bademima, a sa druge lingvini sa velikim gamborima u sosu od pistaća. Crni rižoto od jadranske sipe i Ribeye izdvajaju se kao markantni specijaliteti kuće, JAM burger se atraktivno servira pod zvonom, a domaće kobasice i kotlet mangulice fina su posveta lokalnom. Raspitajte se šta je u ponudi od jadranske ribe, a ne propustite savršeno mekanu pačetinu u harmoničnoj pratnji pirea od celera i rižota od ječma. Intrigantna lista koktela, te vinska karta koja smelo krstari i Srbijom i raznim meridijanima skladno uparuje ukuse. Rapsodija se nastavlja u slatkom delu kroz čokoladni tart posut morskom solju i borovnica cake sa matičnjakom i limunom. Maštovito i magično, ništa manje.
https://rs.gaultmillau.com/sr/restaurants/restoran-jam--just-a-maestro

Главни кувар: Milan Jovanović
Дани затварања: Понедељак
Адреса: Knez Miletina 25–27, 11000 Beograd
WEB: https://www.justamaestro.rs/
Phone: +381 (0) 6 333 8471</description>
      <Point><coordinates>20.471693,44.8189427,0</coordinates></Point>
  </Placemark>
  <Placemark>
	<name>PROJECT 72 WINE&amp;DELI</name>
	<description>Бодови: 15
Капе: 3

Zavodljiv, kreativan, neformalan i ozbiljan, lokalni i svetski, Project 72 je maštovit gastro-projekat i te kako vredan pažnje. Od samog centra Novog Sada izmaknut je taman toliko da bude van gužve glavne pešačke ulice, a da do njega lako prošetate. Simpatična bašta i još simpatičniji unutrašnji deo sa nizom šarmantnih detalja, neposredno i ljubazno osoblje koje ume da povede i provede kroz ponudu, te pažljivo sročena vinska karta donose jedinstven gastronomski doživljaj. Preporuka je da birate po nekoliko stavki iz svakog segmenta. Ovdašnje porcije su osmišljene za deljenje, pa se jedan segment jelovnika i zove Deli &amp; Deli. Pašteta od pačje džigerice je apsolutni must za početak, intenzivnog a fino balansiranog ukusa, poslužena sa džemom od luka i sosom od malina. Tu su i mus od čvaraka, kao i zaista neobičan sladoled od ajvara, te juneći tartar u dimu od jabuke sa gelom od žumanaca i domaćom turšijom. Kao nastavak razigravanja predlažemo raviole punjene raguom od divljači te, recimo, rolnice sa sirom i medom. Na glavnoj sceni suvereno vladaju savršeno meke pačje grudi poslužene sa pireom od šargarepe, te prelivene sosom od kleke. Tu su i presovana jagnjetina sa pita hlebom, kao i juneći jezik sa blitvom, rib eye odrezak sazreo u masti i dnevna ponuda lokalne ribe. Lucidan gastronomski krug zatvaraju deserti, među kojima je krema od paštrnaka iskrena preporuka. Razigran i raznovrstan, ovaj restoran donosi vrlo dopadljivo i Wine i Deli iskustvo.
https://rs.gaultmillau.com/sr/restaurants/project-72-creative-local-cusine

Главни кувар: Dejan Popović
Адреса: Kosovska 15, 21000 Novi Sad
WEB: https://project72.rs/
Phone: +381 21 657 2720</description>
      <Point><coordinates>19.849398,45.259746,0</coordinates></Point>
  </Placemark>
  <Placemark>
	<name>BACCO</name>
	<description>Бодови: 14.5
Капе: 2

Bacco je mesto za hedoniste. Od ambijenta preko savršene usluge, sve je podređeno tome da se osećate izuzetno. Tome doprinose i raskošna vinska lista, kao i odlične selekcije alkoholnih pića i cigara. U odnosu na početak napravljen je zaokret ka specijalnoj ponudi stejkova sa posebnim poreklom, uz koje birate sosove – holandez, ćimićuri, Bordelaise, i priloge – špargle na puteru, hrskavi luk ili kremasti pire sa tartufima. Jelovnik je promišljeno sveden, ali tako kreiran da je svaka stavka inspirativna u jedinstvenom Dine &amp; Drink konceptu. Za dobrodošlicu stiže selekcija toplih peciva uz italijansko maslinovo ulje i aćeto balzamiko, a fina supa od luka sa pečurkama servira se uz tost sa zapečenim homoljskim sirom. Nemojte propustiti tartar sa koštanom srži, spektakularan je i ukusom i efektnim servisom. Guščja džigerica iz tiganja poslužena sa sendvičem sa tartufima i slatkom od jabuke i jasmina ili karpačo od dimljenih pačjih grudi sa dresingom od susama privlače pažnju u odeljku predjela, a ukoliko ste za vegetarijansku opciju, mille feuille od celera i rolnica od cvekle sa penom od badema nameću se kao pravi izbor. U glavnom delu probali smo dva odlična jela – vrlo ukusan konfitiran pačji batak hrskave kožice pripreman u sopstvenoj masti i savršeno mekana, efektno servirana juneća rebra. Za kraj preporučujemo odličan pečeni čizkejk sa bogatim prelivom od šumskog voća, uz moćni čokoladni tart i neobični Rum baba kolač. Definitivno, Bacco je sasvim posebno mesto odličnih ukusa.
https://rs.gaultmillau.com/sr/restaurants/bacco

Главни кувар: Danko Simić
Адреса: Nikole Tesle 8, Hotel Grand Kopaonik, 36354 Kopaonik
WEB: https://www.grandkopaonik.com/restorani-i-barovi/bacco-dine-drink/
Phone: +381 64 871 4057</description>
      <Point><coordinates>20.8122002620979,43.2846986607418</coordinates></Point>
  </Placemark>
  <Placemark>
	<name>EBISU</name>
	<description>Бодови: 14.5
Капе: 2

Prestižan u svakom pogledu i baš u svakom detalju, smešten na poslednjem spratu hotela Square Nine, Ebisu vodi na unikatno gastro-putovanje Azijom. Visoki standardi na koje nas je od početka navikao prepoznaju se na svakom koraku – visokokvalitetni sastojci i precizna tehnika pripreme, savršen servis i efektan seting, idealan tajming i diskretna ljubaznost, očekivano odlično poznavanje ponude i adekvatna preporuka. Slede pažljivo sročena vinska karta i uzbudljiva lista pića sa akcentom na japansko poreklo. Pozdravi iz kuhinje u vidu suptilnog musa od lososa u sosu od sirćeta i soja-sosa najavljuju senzacije. Predjela su klasici japanske kuhinje, od sjajne gyoze sa pačetinom, preko tune tartar do atraktivno servirane prolećne rolnice sa gamborima. U tempura odeljku sasvim posebna je soft shell kraba, osvežavajuća opcija sa sezonskim povrćem, a potom sledi suši u nekoliko efektnih selekcija ili u klasičnoj formi – nigiri, maki, sašimi. Za početak tu su pikantna tom yum i klasična miso supa, odlične su udon nudle u nekoliko varijacija. Neobična je aburi selekcija, dok su u tepanjaki segmentu odležali biftek, losos i tuna tataki. Selekcija deserata vraća ka Evropi, a osvaja suptilnim slatkim notama. Lucious cardamon sa džemom od banane, kremom od vanile, kardamonom i pomorandžom, kao i Grand pleasure sa nugatom, mlečnom čokoladom i sladoledom od lešnika. Jedinstven i sofisticiran, uzbudljiv i moderan, Ebisu je mesto koje osvaja i ambijentom i aromama i celokupnom atmosferom.
https://rs.gaultmillau.com/sr/restaurants/ebisu-%E2%80%93-hotel-square-nine-1

Главни кувар: Rio Suehiro
Дани затварања: Понедељак
Адреса: Studentski trg 9, 11000 Beograd
WEB: https://squarenine.rs
Phone: +381 11 333 3500</description>
      <Point><coordinates>20.456185,44.81937,0</coordinates></Point>
  </Placemark>
  <Placemark>
	<name>FISH&amp;ZELENIŠ</name>
	<description>Бодови: 14.5
Капе: 2

Dopadljivo osmišljen ambijent i mediteranski šmek dočekuju vas u ovom restoranu simpatičnog imena. Iako u centru Novog Sada, Fiš vas detaljima i toplim bojama za tren izmešta na obale Sredozemlja. Naravno, ključni momenat takvog doživljaja donosi kuhinja oslonjena na morsku ribu i lokalno povrće. Iako na meniju ima i mesnih momenata, poput ćuretine sa mlincima i rolovane jagnjetine na pireu od celera, fokus je na morskim ukusima. Blagu krem supu od povrća i sveže morske ribe preporučujemo za početak, a kao obavezan sledeći korak neki od maštovitih malih tanjira idealnih za deljenje – pašteta od morske ribe sa džemom od crvenog luka, teleći lahmadžun unosi dah Orijenta, a u Grčku vas vodi osvežavajući caciki od cvekle. U ovom delu su i humus i kroketi od tikvica, gambori u kadaifu i karpačo od lososa i tune, kao i hrskave rolnice sa sirom i grilovani sir sa džemom od sezonskog voća. Paste i rižota su izdvojene u poseban segment, a domaće taljatele sa morskim plodovima jedne su od najbogatijih koje smo probali na svim obalama. Crni i beli rižoto zaokružuju ovaj segment menija. Iz velikog izbora gajene jadranske ribe izdvojili smo tunu u crvenom biberu koja je imala efektnu pratnju na tanjiru, kao i smuđa iz Tise. Dobro sročena vinska karta oslonjena je na Srbiju, region i Evropu, uz izdvojene preporuke somelijera. Selekcija domaćih hlebova sjajna je pratnja, a perjanice na listi deserata su krem od paštrnaka i atraktivni mille feulle sa neobičnim tamnim korama.
https://rs.gaultmillau.com/sr/restaurants/fish-i-zelenis

Главни кувар: Marko Bulatović
Адреса: Skerlićeva 2, 21000 Novi Sad
WEB: https://www.fishizelenis.com/
Phone: +381 (0) 2 145 2000</description>
      <Point><coordinates>19.8459943,45.2587119,0</coordinates></Point>
  </Placemark>
  <Placemark>
	<name>IVA NEW BALKAN CUISINE</name>
	<description>Бодови: 14.5
Капе: 2

Po rečima Vanje Puškara, glavnog i odgovornog iza cele New Balkan Cuisine scene, Iva je bistro koji se oteo kontroli – u najpozitivnijem smislu! Nepretenciozan enterijer u kome je svaki detalj dobro osmišljen i s ciljem primenjen, s merom dopunjuje prijatno i simpatično osoblje restorana. Konobari su u isto vreme vrhunski profesionalci, ali i toliko topli i brižljivi da imate osećaj kao da stena ručku kod dragih prijatelja. Kuhinja je bazirana na lokalnim balkanskim specijalitetima koji su svi vešto pomereni ili tako izvrnuti naglavačke da postaju sasvim novi, posebni specijaliteti. Dok prelistavate meni, otvorite apetit jednim od posebnih koktela. Hrskave rolnice od heljdinog brašna punjene sirom, te zalivene medom i orasima nestvarna su igra paradoksa – istovremeno tople i hladne, hrskave i kremaste, slatke i gorko-slane. Ne propustite lepinjice sa junetinom ili magične hrskavo pržene juneće nogice. Nastavite ples po nepcima sa savršenim prasećim bajaderama ili domaćim njokama sa telećim mozgom u izvrsnom sosu od junećih repova. Spektakularna vegetarijanska jela na Balkanu? O, da! Dugo ćete pamtiti konfitirani celer u kremu od celera i tartufa! Nežno i kremasto jelo u kome se smela aroma celera vrlo prefinjeno meša sa aromom putera i tartufa. Zaokružite iskustvo kolačem od karfiola ili domaćim njokama pripremljenim sa brašnom od koštica šljive. Ove njoke su ovdašnja igra sa dekonstrukcijom tako omiljene bakine poslastice – knedli sa šljivama.
https://rs.gaultmillau.com/sr/restaurants/iva-new-balkan-cuisine

Главни кувар: Boris Pehilj
Адреса: Kneginje Ljubice 11, 11000 Beograd
WEB: https://newbalkancuisine.com/
Phone: +381 11 328 5007</description>
      <Point><coordinates>20.4611006,44.8197733,0</coordinates></Point>
  </Placemark>
  <Placemark>
	<name>KONOBA &amp; WINE BAR TATA MATA</name>
	<description>Бодови: 14.5
Капе: 2

Smešten u širem centru grada, u staroj, elegantnoj vili nedaleko od Vukovog spomenika, ovaj restoran odmah će probuditi sećanje na leto, mirise i ukuse mora, te zvuke talasa. Dašak Jadrana oseća se već na ulazu, gde vas ljubazno osoblje dočekuje srdačno uz iskrene osmehe, na način kako to Dalmatinci umeju. Ako želite kompletnu intimu i jedinstveno iskustvo posluživanja u privatnoj sobi vile ili pak premium vinska uparivanja, odlične selekcije etiketa kojom konoba raspolaže, uz posebno kreiran meni, domaćini će vam i to rado priuštiti. Pažljivo koncipiran jelovnik krije zadovoljstvo u svakom zalogaju. Obavezno probajte sočne, grilovane gambore u sosu od soje, luka i paprika koji se fino stapaju sa krompir pireom obojenim sipinim mastilom ili zavodljivi bakalar bianco poslužen na domaćim krostinima. Za ljubitelje rižota, tu je pravi delikates – kremasti rižoto sa običnim ili dimljenim plodovima mora, te barenim povrćem. Ostavite mesta i za glavni ulov – grilovane pipke hobotnice, mekane iznutra i hrskave spolja, sa prelivom od belog luka i prilogom od povrća kombinacija su kojoj nećete odleti. Ako želite da iskusite još neku deliciju Dalmacije, a da nije dar mora, tu su odličan pršut, paški sir ili pašticada spremljena tako da se meso i njoke u savršenom jedinstvu tope u ustima. Deserti radionice Tata Mata, koji se služe na upit, lepo će zaokružiti vašu posetu ovoj konobi.
https://rs.gaultmillau.com/sr/restaurants/konoba---wine-bar-tata-mata

Главни кувар: Boris Šiljić
Адреса: Dalmatinska 98, 11000 Beograd
WEB: http://tatamatakonoba.rs/
Phone: +381 11 380 6347</description>
      <Point><coordinates>20.482087,44.806614,0</coordinates></Point>
  </Placemark>
  <Placemark>
	<name>LEGAT 1903</name>
	<description>Бодови: 14.5
Капе: 2

Legat 1903 je mesto gde se sreću dizajn prostora visoke elegancije, profesionalna usluga i vrhunski užitak u pažljivo odabranoj gastro- ponudi. Nijedan segment ovde nije prepušten slučaju, pa uživanje počinje od prvog trenutka, od prefinjenog dočeka i ophođenja osoblja, preko brižljivo biranog escajga, posuđa, dekoracije, bogate vinske liste, te fino satkane ponude odličnih jela. Već na prvi zalogaj, dok se zapečeni slojevi patlidžana, pelata i sira grana padano u melancani, dragulju italijanskog juga, igraju sa vašim senzacijama, biće vam jasno o čemu je reč. Pobudite dalje egzotiku ukusa tatarom od tune sa avokadom ili gurmanskom pikanterijom kakva je grilovana guščija džigerica u sosu od crvenog vina. A kad smo već kod tog sosa, upravo on daje notu savršenstva mekanom i sočnom telećem fileu, uz domaće njoke i povrće. Tu je i odlična izvedba jela koje često simbolizuje krunu kulinarstva – bifteka velington. Ekstravagantna kombinacija ukusa govedine, pečuraka, pršuta, senfa i hrskavog lisnatog testa sigurno vas neće ostaviti ravnodušnim. Ako ste pomislili da se kulinarska čarolija tu završava, sačekajte sa zaključcima, jer najbolje možda tek sledi u desertima. Osvežavajuća i nesvakidašnja kombinacija kockica obloženih hrskavom belom čokoladom, te punjenih kremom od grčkog jogurta i želea od manga uz prilog sorbea od ananasa, kremasti nugat kolač ili nešto treće, izbor najboljeg deserta prepuštamo vama!
https://rs.gaultmillau.com/sr/restaurants/legat-1903

Главни кувар: Milorad Božić
Адреса: Jasenička 7, 11010 Beograd
WEB: https://www.legat1903.com/
Phone: +381 63 190 3003</description>
      <Point><coordinates>20.499002,44.788077,0</coordinates></Point>
  </Placemark>
  <Placemark>
	<name>PUTER BISTRO</name>
	<description>Бодови: 14.5
Капе: 2

Puter je jedno od retkih mesta koje iz godine u godinu napreduje u svim važnim aspektima, a uz to uspešno održava nivo onih koje je već doveo do perfekcije. Takođe, Puter je jedan od tek nekoliko restorana koji se u Beogradu bave finom bistro-kuhinjom, a praktično jedini koji je u potpunosti orijentisan ka francuskim specijalitetima. Konstatujemo da je Puter bistro posebna priča na srpskoj ugostiteljskoj sceni. Jelovnik se menja sezonski, a blizina Kalenić pijace osigurava vrhunske namirnice u svako doba godine. U ponudi su autentični francuski specijaliteti kao što je foie gras sa dimljenim telećim jezikom, rijet od zeca sa gelom od urmi ili pithivier, tradicionalna francuska pita u slanoj izvedbi punjena junećim repom na demiglasu. Među glavnim jelima pronaći ćete i teletinu presovanu između slojeva mille feuille krompira, posluženu na karpaču od pečuraka u nežnom velute sosu, pačje batake sa piticom od suvih šljiva i prokeljom ili prepelicu na pire krompiru u sosu od šipurka. Odličan izbor ribe uz autorski pristup jelima obradovaće one koji vole medaljone grdobe sa raštan kupusom, sardele u sumak tempuri, pagara na kremu od karfiola i inćuna uz salatu od cvekle i jabuke ili gambore thermidor sa salatom od bele rotkve i praziluka. Ovo je jedan od onih jelovnika zbog kojeg ćete se iznova vraćati u Puter. Naravno, sve rečeno je u savršenoj sprezi sa izuzetno šarmantnim i profesionalnim servisom, odličnom vinskom kartom i elegantnom i prijatnom atmosferom.
https://rs.gaultmillau.com/sr/restaurants/puter-bistro

Главни кувар: Vladimir Popović
Адреса: Njegoševa 82, 11000 Beograd
WEB: https://puterbistro.rs/
Phone: +381 65 640 0101</description>
      <Point><coordinates>20.474807,44.799918,0</coordinates></Point>
  </Placemark>
  <Placemark>
	<name>RESTORAN JERRY</name>
	<description>Бодови: 14.5
Капе: 2

Otmen, ekskluzivan i luksuzan, Jerry pruža kompleksan i kompletan fine dining doživljaj u svakom pogledu. Postavka stolova uz maslinovo ulje Marina Cvetić, diskretno i uigrano osoblje, izbor namirnica i sastojaka vrhunskog kvaliteta, te impresivna lista destilata i rakošna vinska karta čine boravak u ovom restoranu unikatnim hedonističkim iskustvom. Goste osvaja već prvim korakom kada na sto stižu topli štapići i selekcija hlebova uz kozji sir sa sopstvene homoljske farme, tapenadu od maslina i namaz sa vlašcem. Ubedljivost ovdašnjih ukusa potvrđuje moćan ručno sečeni tartar biftek sa pinjolima, poslužen uz aromatičan puter, kome sjajno pariraju efektne loptice od kozjeg sira pohovane u bademima i poslužene u pikantnom slatko ljutom sosu. Ovdašnji meni donosi intrigantne kreacije poput Wagyu i Black Angus stejkova, te jastoga i svežih primeraka ribe iz Jadrana. Kremasti rižoto od Arborio pirinča sa šafranom i škampima reprezentuje deo menija u kome su i izvrsne pene sa paradajzom, biftekom i narom. U mesnom odeljku pažnju privlače jagnjeća leđa i zapečeni rib eye sa flambiranim njokama, interesantna kombinacija tomahawka sa mariniranim lisičarkama, te teleći obrazi sa pireom od vlašca. Tuna iz Josper peći i losos sa terijaki sosom krase riblji deo ponude. Impresivna vinska karta dostojno predstavlja Srbiju i donosi ekskluzivne svetske etikete. U slatkom delu izdvajaju se dva favorita – atraktivan đanduja desert, te sjajni mille feuille sa šumskim voćem.
https://rs.gaultmillau.com/sr/restaurants/restoran-jerry

Главни кувар: Miloš Sekulić
Адреса: Trešnjinog cveta 11, 11070 Novi Beograd
WEB: https://jerry.rs
Phone: +381 11 630 2459</description>
      <Point><coordinates>20.418102,44.825506,0</coordinates></Point>
  </Placemark>
  <Placemark>
	<name>RESTORAN KLUB KNJIŽEVNIKA</name>
	<description>Бодови: 14.5
Капе: 2

Mesto koje je decenijama oblikovalo društveni život Beograda, čuvena Francuska 7 za čijim je stolovima ispisivana umetnička i politička istorija, danas je intrigantan, moderan restoran. Sa posebnom pažnjom brinu o tradiciji kreativno je prezentujući u novim oblicima i tehnikama. Uz diskretno osveženje unutrašnji deo je sačuvao patinu, dok je čudesna bašta pravi dragulj u centru prestonice. Ukoliko birate iz klasičnog jelovnika, za početak obavezno probajte gibanicu koja se priprema oko 25 minuta. Stiže na drvenoj dasci, konobar je seče pred vama, a ona se topi u ustima uz intenzivan ukus sira. Ukus gibanice fino prate kobasice od mangulice i domaći ajvar. Sjajna supa od luka sa pinjolima i suvim grožđem je nesvakidašnja varijacija na temu klasika, dok je hrskava pita od jagnjetine servirana sa kitnikezom uzbudljiva interpretacija tradicije. Jagnjeće pečenje sa južnjačkim raguom i sosom od nane, krmenadla od mangulice sa vodouvan pastom i kremom od komorača, pešterska teletina, te efektna pačetina sa lucidnom hrskavom rolnicom, izazovi su u mesnom delu. Ukoliko ste za ribu, preporuka su dunavski smuđ ili jadranski brancin, romb sa sosom od vermuta ili rižoto sa hobotnicom i hrskavim lignjama kojima lagani sos od šafrana daje novu dimenziju. Svako jelo stiže maštovito servirano sa jasnim potpisom šefa kuhinje. Među desertima iskorak je moderni Maccura kolač od kokosa, manga i marakuje, te obavezna, čuvena Budina krempita čiji ukus oživljava uspomene starih gostiju.
https://rs.gaultmillau.com/sr/restaurants/restoran-klub-knjizevnika

Главни кувар: Branko Kisić
Адреса: Francuska 7, 11000 Beograd
WEB: https://klubknjizevnika.rs/
Phone: +381 (0) 6 333 8538</description>
      <Point><coordinates>20.4622347,44.817656,0</coordinates></Point>
  </Placemark>
  <Placemark>
	<name>RESTORAN L’ADRESSE</name>
	<description>Бодови: 14.5
Капе: 2

Prepustite se izuzetno ljubaznom osoblju da vas smesti, otvorite apetit aperitivom ili čašom penušavog vina i s pažnjom pređite kroz meni. Bilo da ćete se zagrejati izvrsnim consomeom koji se poslužuje pred vama, bilo da se odlučite za hladnije ali podjednako dobre đakonije poput tartar bifteka, seviče od brancina ili sirove tune poslužene na hrskavom pirinču sa povrćem mariniranim u sečuan sosu, biće vam jasno da je pred vama vrlo kvalitetno gastronomsko iskustvo. Mnogo više od dileme je da li se odlučiti za neki pažljivo odabran komad mesa poput Iberico Pluma de Ballota, dry age T-bonea, rib eyea, tuna stejka ili za neki pažljivo pripremljen specijalitet poput Hoisin pačetine koja je savršeno ispečena i sjedinjena s vrlo potentnim Hoisin sosom i poslužena na slatko-slanom pireu od šargarepe i anisa ili, možda, sporo pečene teletine sa šumskim pečurkama koja se gotovo topi u ustima pri svakom zalogaju. Svemu tome dodajte izvrsnu, ručno rađenu pastu sa jajima koja se služi u raznim varijetetima i odlični rižoto sa kumkvatom koji na jako smeo način spaja nekoliko ukusa i tekstura. Dakle, spremite se za slatke muke. Kada smo kod slatkog, ne smete sebi dozvoliti da iz ovog restorana odete, a da niste probali tartuf u divljim malinama. U pitanju je raskošan, puterast i kremast čokoladni kolač, obogaćen tartufima i zaliven sosom koji je suštinski esencija malina.
https://rs.gaultmillau.com/sr/restaurants/restoran-l-adresse

Главни кувар: Saša Skopljak
Адреса: Svetog Save 10, Saint Ten Hotel, 11000 Beograd
WEB: https://saintten.com/?lang=sr
Phone: +381 11 411 6633</description>
      <Point><coordinates>20.4671763304792,44.8012678391458</coordinates></Point>
  </Placemark>
  <Placemark>
	<name>RESTORAN MAGELLAN</name>
	<description>Бодови: 14.5
Капе: 2

Prefinjen i prestižan, Magellan je pravi izbor za uzbudljivu i unikatnu gastro-plovidbu. Elegancijom osvaja i u unutrašnjem delu i u lepoj bašti. Kada se udobno smestite, ostaje da se prepustite ljubaznom osoblju koje ume i da preporuči, i da prezentuje, i da sa pažnjom posluži gosta. Celokupnom ugođaju i te kako doprinosi i raskošna vinska karta sa preko 200 etiketa, te impresivna selekcija alkoholnih pića i koktela. Kompletan ugođaj pruža Set menu u pet ili osam gangova. Za početak je neizostavan odličan i atraktivan tartar biftek, a tu su i foie gras i hobotnica sa pečenom paprikom, burata sa pestom i karpačo od dimljenog brancina. Novitet u ribljem delu, sabljarka, precizno je spremljena i skladno ukomponovana sa pečenim karfiolom i sosom od sušenog paradajza. Nadalje vas očekuje morska supa ili juneći konsome, te probrana selekcija pasta i rižota. Moćnim skladom ukusa osvaja sočna i mekana sous vide teletina na znalački pripremljenom Robuchon pireu sa puterom. Brancin sa penom od bosiljka, romb u sosu od tamjanike ili smuđ sa kremom od kelerabe u ribljem delu ponude, a pačji file, topla guščija džigerica, jagnjeća leđa ili neki od stejkova u mesnom, prezentuju nove gastronomske horizonte. Deserti iz odeljka Rajsko ostrvo, nazvane su po ključnom sastojku – kafa, kokos, mango, nugat, višnja ili jagoda. Ovdašnje poslastice odišu poigravanjem formama, teksturama, bojama i ukusima.
https://rs.gaultmillau.com/sr/restaurants/restoran-magellan

Главни кувар: Nikola Jezdimirović
Дани затварања: недеља
Адреса: Jurija Gagarina 14ž, 11070 Beograd
WEB: https://www.magellan.rs/home-srb
Phone: +381 69 151 9000</description>
      <Point><coordinates>20.4089324,44.8057213,0</coordinates></Point>
  </Placemark>
  <Placemark>
	<name>RESTORAN VINSKA KUĆA ERDEVIK</name>
	<description>Бодови: 14.5
Капе: 2

Smešten na bajkovitoj zaravni vojvođanske, tik uz živopisno jezero Bruje, restoran Vinska Kuća Erdevik prava je destinacija za vikend beg. Iz užurbanosti pravo u hedonistički raj koji zovu i Gastro Chalet. Čim leti kročite na prelepu terasu restorana, koja je pozornica za defile ukusa leti, ili se pak zimi ušuškate u prijatan enterijer pored tople vatrice iz kamina, jasno vam je da ste gosti najboljih domaćina koji vode računa o svakom detalju. Pažljivo i ukusno uređen prostor i način na koji primaju gosta zaštitni su znak restorana. Kada se smestite, počinje magija ređanja pića i hrane na simpatičnim tanjirima cvetnih desena. Šta god da odaberete – greške nema. Bilo da startujete sa hladnim predjelima, poput špargle sa holandez sosom i tartufima ili pak duetskim tartarom od cvekle i paradajza, tek ćete otvoriti apetit za gastro-klasike od kojih se sousin duet cvekle i tikvice i domaća burata sa Homoljskih planina ne smeju preskočiti. Usudite se da idete i korak dalje – puževi gratinirani na aromatičnom puter testu i belom vinu prosto pozivaju da ih smažete. Krunu simfonije ukusa svakako nose otkošćena jagnjeća rebra ili čuveni vojvođanski Wellington biftek, po kome je restoran nadaleko poznat. Slani i slatki ukusi upareni su sa najboljom selekcijom domaćih vina kuće, pa ne propustite da se zasladite magijom kolača od sira ili šnenoklama na njihov način. S pravom ćete poželeti da što pre opet dođete u ovaj mali raj za hedoniste.
https://rs.gaultmillau.com/sr/restaurants/restoran-vinska-ku%C4%86a-erdevik

Главни кувар: Vladimir Protić
Дани затварања: Понедељак, уторак, Среда
Адреса: Milin do 16, 22230 Erdevik
Phone: +381 61 211 8439</description>
      <Point><coordinates>19.3956136253564,45.1308440440119</coordinates></Point>
  </Placemark>
  <Placemark>
	<name>TISA NEW BALKAN CUISINE</name>
	<description>Бодови: 14.5
Капе: 2

New Balkan Cuisine koncept, sa restoranom Tisa kao najmlađim izdankom, razvio je Vanja Puškar, virtuoz srpske gastro-scene i već se etablirao kao mesto prepoznatljive kuhinje kome se uvek rado vraćamo. Kao i kod svih velikih uspeha, principi iza koncepta su krajnje jednostavni – redizajn balkanske kuhinje, primena namirnica svojstvenih podneblju i saradnja sa lokalnim proizvođačima. Uz kreativne ideje i spojeve nastala je nova forma klasike na tanjiru, a uživanje je zagarantovano. Važni segmenti ove priče su ambijent koji je jednostavan, sveden, sa notom minimalizma ali ne hladnoće, kao i osoblje koje je izuzetno ljubazno i prijateljski naklonjeno svakom gostu. Samo dok čitate nazive jela iz menija, raduje vas odličan spoj sastojaka i imate ozbiljnu dilemu šta poručiti, jer se budi želja da probate sve. Apsolutno je svejedno koje od sjajnih predjela ćete odabrati jer je uživanje zagarantovano za šta god da se odlučite – hrskave rolnice od heljdinog brašna sa mladim sirom, medom i karamelizovanim orasima, sočne krokete od svinjskih nožica sa svežim limunom i vlašac kremom, ljutenicom, slačicom i renom ili možda mini-lepinjom sa jagnjetinom, salsom od paradajza ili maslinama i mariniranim krastavcem. Isti je utisak i sa glavnim specijalitetima na meniju – prasetom na kant, sočnom jagnjetinom, telećim rebrima sa pohovanom kuglom urnebesa, te pljukancima sa mangulica lardom i tartufima. Kraj je ipak najslađi uz čokoladni kolač sa crnim tartufom ili zapečeni tart sa suvim šljivama.
https://rs.gaultmillau.com/sr/restaurants/tisa-new-balkan-cuisine

Главни кувар: Vanja Puškar
Дани затварања: Понедељак
Адреса: Bulevar kralja Aleksandra 129, 11000 Beograd
WEB: https://newbalkancuisine.com/
Phone: +381 69 112 2376</description>
      <Point><coordinates>20.487517,44.800594,0</coordinates></Point>
  </Placemark>
  <Placemark>
	<name>BISTRO MALI PIJAC</name>
	<description>Бодови: 14
Капе: 2

U kući koja je spomenik kulture nalazi se Mali pijac koji u maniru modernog pariskog bistroa smelo ukršta stilove i tehnike francuske i srpske kuhinje. Za zagrevanje tu je originalna raskošna supa od luka koju naprosto ne smete preskočiti, kao i prava domaća goveđa supa sa knedlama. U uvodnom delu preporuka su lucidni karpačo od junećeg jezika sa kiselim crvenim lukom, slačicom i sirćetom od bobičastog voća, kao i pate od pileće džigerice sa džemom od kupina i puterom od luka. Pate je poslužen uz magični homemade sourdough hleb. Oslanjanje na lokalno i sezonsko jedna je od karakteristika kuhinje, pa smo probali savršen rižoto sa šparglama, kao i još bolji kelj u sosu od kiselog kupusa na pireu od ljubičastog batata. Na meniju je i ukusan krompir sa mladim kajmakom i uljem od vlašca, potom pasta sa tartufima i pačetina servirana na pireu od jabuke i pomorandže, dok finu posvetu domaćem predstavljaju pljeskavica Mali pijac, file mangulice i teleće brizle u demiglas sosu. Sve prati dobro sročena vinska karta sa srpskim i francuskim etiketama, kao i duga lista koktela. Efektna prezentacija, te fina harmonija ukusa podižu doživljaj na viši nivo, a zaokružuju ga nezaobilazne Crepes Suzette, kao i baklava sa pistaćima kojom se ponose, servirana sa sladoledom od mleka. Precizna izvedba, šarmantan pristup kako u kuhinji, tako i u ambijentu i servisu čine da ovo mesto bude jedno od omiljenih.
https://rs.gaultmillau.com/sr/restaurants/bistro-mali-pijac

Главни кувар: Jovan Jovanović
Дани затварања: Понедељак
Адреса: Karađorđeva 61, 11000 Beograd
WEB: https://bistromalipijac.rs/
Phone: +381 (0) 6 977 7989</description>
      <Point><coordinates>20.4526356,44.8133024,0</coordinates></Point>
  </Placemark>
  <Placemark>
	<name>CVEĆE ZLA</name>
	<description>Бодови: 14
Капе: 2

Čini se da se nova lokacija Cveća zla toliko ustalila u umovima njihovih gostiju kao da selidbe nikada nije ni bilo. Jedan od glavnih razloga za ovako lako privikavanje gostiju je pre svega izuzetan kvalitet. Ne kaže se bez razloga da se čovek lako navikne na dobro, a još lakše na – odlično! Tu je dobro poznati vajb nasleđa atmosfere stare Dijagonale, kao i vrhunski servis koji je uvek i bio trademark ugostiteljskih poduhvata iskusnog vlasnika. Na tanjirima klasici u svojim najboljim verzijama ikada. Ako ste prvi put u ovom restoranu, ne propustite tartar biftek, klasičan li onaj od tune. Za sladokusce je nezaobilazna guščja džigerica, a za vegetarijance celer sa inćunima. Potom krenite na redizajnirani burek sa mortadelom i pistaćima ili zapečenu koštanu srž, pa ćete posle nekoliko čaša vina i čašice razgovora biti spremni za nastavak putovanja po ovdašnjem atraktivnom jelovniku. Svaka pasta u ponudi je na nivou odličnih italijanskih, a posebno preporučujemo njoke od rikote. Za ljubitelje ribe tu su grilovani losos i tuna, a mesoljupci ne mogu promašiti sa izborom teletine, burgera, bifteka, ćevapa ili kobasice. Uz lepo složenu vinsku kartu i fin izbor vina na čašu lako s lakoćom možete šetati kroz hedonističko iskustvo Cveća zla.
https://rs.gaultmillau.com/sr/restaurants/bistro-wine-bar-cve%C4%86e-zla

Главни кувар: Stefan Zečević
Дани затварања: недеља
Адреса: Čika Ljubina 9 / Hotel Indigo, 11000 Beograd
Phone: +381 60 016 2856</description>
      <Point><coordinates>20.4586339525354,44.8171527199271</coordinates></Point>
  </Placemark>
  <Placemark>
	<name>FRANŠ</name>
	<description>Бодови: 14
Капе: 2

Kada se kaže Franš, sve je rečeno. Nezaobilazno ime na gastro-mapi prestonice pamti se po skladno uređenoj bašti, interesantnim citatima i vinskim vitrinama u unutrašnjem delu, kao i po uigranom timu diskretnih i srdačnih konobara. Franš je čest izbor za proslave, pa obavezno rezervišete mesto bez obzira na doba dana ili godine. Na obimnom meniju vešto i skladno su spojeni nacionalno i internacionalno, tradicionalno i savremeno, kroz jela koja se drže visokih standarda u svakom pogledu. Selekcija lokalnih delikatesa logičan je izbor za početak, kao i vrlo lepe domaće pite. Čim se smestite, na sto stiže izbor vrućeg peciva i zanimljiv kuver u koji je uključena ozbiljna selekcija maslinovih ulja i začina. Raspitajte se šta imaju od sezonskih potaža, a odličan je bio neobičan miks celera, cvekle i suve šljive. Nadalje poslušajte preporuke ljubaznih konobara. Uz bogati mesni meni, na kome izdvajamo sočne Franš paketiće, tu je i odličan izbor ribe, dok su izdašne i kremaste paste posebno izdvojene. Jedan odeljak posvećen je jelima sa tartufima, a postoji i posni, vegetarijanski segment. Lista deserata izdvojena je u zasebnom, elektronskom izdanju jelovnika i pruža neodoljiv izbor – od tulumbi filovanih sladoledom od vanile, preko raskošnih torti poput Remi Marten ili one sa svežim malinama, tiramisua i krem brulea, do sjajne trilogije čokoladnih museva i palačinki u više verzija. Pravi i mnogima s pravom prvi izbor za sve prilike.
https://rs.gaultmillau.com/sr/restaurants/restoran-frans

Главни кувар: Radenko Sekulić
Дани затварања: недеља
Адреса: Bulevar oslobođenja 18a, 11115 Beograd
WEB: https://frans.rs
Phone: +381 65 264 1944</description>
      <Point><coordinates>20.4658378,44.7929097,0</coordinates></Point>
  </Placemark>
  <Placemark>
	<name>GARDEN</name>
	<description>Бодови: 14
Капе: 2

Prostran i udoban, sa idiličnim planinskim pogledom, Garden je prijatan i sa stilom uređen restoran idealan za uživanje i zimi i leti. Uživanje počinje od promišljenog i ne predugog menija, a tu je i dobar izbor kafa, čajeva, bezalkoholnih napitaka, alkoholnih pića i koktela. Vinska lista donosi izbor od preko osamdeset etiketa iz Srbije i regiona, kao i iz Francuske, Italije i Španije, uz poduži izbor vina na čašu. Odličan starter su moćne jagnjeće hrskave rolnice premazane medom i efektno servirane sa džemom od suvog grožđa. U uvodnom delu su i burata sa Homoljskih planina i tartar sa koštanom srži, patlidžan u korici od oraha i mus od pastrmke. Paste, rižota i pice predstavljeni su kroz nekoliko interesantnih kombinacija kakvi su domaći pljukanci u sosu od pirotskog sira, rižoto sa pečenom bundevom i kravljim sirom odležalim u senu, te pica Gurmanska pančeta. Mesni deo takođe donosi ubedljive kombinacije sastojaka i ukusa. To su moćno dokazale i zanimljiva pljeskavica od mesa buše sa Stare planine uz koju služe pečeni krompir sa paprikom i kajmakom, kao i sočna krmenadla od mangulice iz Bojčinske šume sa neobičnom pratnjom od zapečenih špecli i salatom od kiselog kupusa i luka. Mame i sporo kuvani teleći obrazi, zanatske srneće kobasice i sporo pečeno sjeničko jagnje. Tu su i losos stejk, Grand burger, konfitirani kupus... Za kraj imamo dva slatka favorita – toplu pitu sa kopaoničkim borovnicama i atraktivnu čokoladnu šišarku sa musom od čokolade.
https://rs.gaultmillau.com/sr/restaurants/garden-restoran-hotela-grand

Главни кувар: Dušan Mihajlović
Адреса: Nikole Tesle 8, Hotel Grand Kopaonik, 36354 Kopaonik
WEB: https://www.grandkopaonik.com/restorani-i-barovi/garden-gastro-ski-bar/
Phone: +381 64 871 7550</description>
      <Point><coordinates>20.8122002620979,43.2846986607418</coordinates></Point>
  </Placemark>
  <Placemark>
	<name>GARDEN GASTRO BAR RESTORAN</name>
	<description>Бодови: 14
Капе: 2

Garden gastro-bar Grand hotela na Kopaoniku jedno je od mesta koje postavlja visoke standarde na mnogo nivoa. Od ljubazne i, pre svega, profesionalne usluge, preko enterijera koji ispunjava i estetske i funkcionalne kriterijume, do samog jelovnika koji je postavljen u skladu sa geografskim lokalitetom – lokalnom i sezonskom ponudom namirnica, atraktivno prezentovan i odlično realizovan. Sve to u atmosferi luksuznog hotela sa dušom i toplinom planinskog doma i puno svetla, uz komfor koji je tipičan za restorane visoke kategorije. Kvalitet obećava ponuda koje je izuzetno lepo zaokružena i čini se da nema nijednog nepotrebnog specijaliteta. I nismo se prevarili – sve što je stiglo na sto, obradovalo je naša čula i dušu. Posebna pažnja utrošena je na kreiranje jela domaće kuhinje sa fokusom na lokalne planinske ili, posebno, kvalitetne namirnice iz drugih delova Srbije. Na jelovniku ćete pronaći buratu sa homoljske farme Bela Reka i zapečeni kosmajski bri sir poslužen uz slatko od kopaoničkih borovnica, pečeni lešnik i ulje od borovih iglica. Potaž od lokalnih vrganja sa sotiranim lisičarkama zadire u šumski deo kopaoničke ponude, na šta se naslanja i krmenadla iz Bojčinske šume poslužena uz pržene špecle i salatu od kiselog kupusa i crvenog luka. Od lakših jela tu je odlična domaća pasta anjoloti punjena dimljenom pastrmkom, uz sušeni paradajz, feta sir i bosiljak, dok će ljubitelje mesa oduševiti teleći obrazi u kajmaku i jagnjeća kolenica na kremastom pire krompiru.
https://rs.gaultmillau.com/sr/restaurants/garden-gastro-bar-restoran

Главни кувар: Dušan Mihajlović
Адреса: Nikole Tesle 8, Grand hotel, 36354 Kopaonik
WEB: https://grandkopaonik.com
Phone: +381 64 871 7545</description>
      <Point><coordinates>20.8122002620979,43.2846986607418</coordinates></Point>
  </Placemark>
  <Placemark>
	<name>JASMIN A MASLINA</name>
	<description>Бодови: 14
Капе: 2

Svakako jedno od neobičnijih mesta na novosadskog gastro-sceni nalazi se u nepretencioznoj stambenoj zgradi. Kad pozvonite na naiz- gled obična vrata, zakoračićete direktno u kuhinju! Već na vratima vas dočekuje Jasmina sa svojim ljupkim i raspoloženim osobljem. Pažljivo vas smeštaju i istovremeno nude aperitiv i potom vas upoznaju sa menijem za taj dan. Meni se često menja, jednom u dve nedelje, i svaki put je koncipiran kao gastronomsko iskustvo od nekolicine gangova. Uz menije nude i uparivanje sa vinima koja pažljivo biraju lo- kalni i regionalni vinari. Ne tako retko organizuju i večere sa posebnim vinarijama i onda svoje menije prilagođavaju ponudi vina za to veče. Počev od izbora tanjira preko izbora i kombinacije namirnica, kao i igre različitih tekstura, čeka vas promišljeno i posebno gastronomsko iskustvo. U našem slučaju dočekala nas je bajadera od brija posuta slanim i hrskavim grilijašem i poslužena sa sorbeom od zelenih jabuka i celera koji su na promišljen način uvodili svežinu u svaki zalogaj. Koh od spanaća sa bademima i sušenim paradajzom poslužen na mlaćenici – buttermilk, što dodaje kremastu teksturu svakom zalogaju. Dodatni ukus donose trake od fermentisane crvene paprike kojima je koh prekriven. Završnica je bio svinjski pauflek, jako dobro pečen i poslužen s kremom od rena i ruzmarina uz salatu od kiselog kupusa i komorača. Meniji se često menjaju, ali trud i umeće ostaju na istom nivou.
https://rs.gaultmillau.com/sr/restaurants/jasmin-a-maslina

Главни кувар: Jasmina Vukašinović Tubić
Адреса: Maksima Gorkog 17, 21000 Novi Sad
Phone: +381 (0) 6 346 0267</description>
      <Point><coordinates>19.8471182,45.250194,0</coordinates></Point>
  </Placemark>
  <Placemark>
	<name>NACIONALNI RESTORAN BELA REKA</name>
	<description>Бодови: 14
Капе: 2

Čuvar tradicionalnih ukusa sa notom modernog, u prostranom i elegantnom ambijentu zeleno-zemljanih tonova, Bela reka svakog gosta vodi kroz bogatu trpezu i ukuse koje nudi naše podneblje. Kao kod svakog pravog domaćina, i u ovom restoranu se biraju isključivo namirnice domaćeg porekla, bilo sa sopstvene farme smeštene među Homoljskim planinama i proslavljene po Gramina sirevima, bilo od drugih pouzdanih uzgajivača širom Srbije. Na početku razigrajte čula jelima otrgnutim od zaborava poput cicvare, gde se u harmoniju ukusa slivaju note kukuruznog brašna, kravljeg sira, kajmaka i maslaca. Dobar spoj donosi i kalorijska bombica, fino pečeni komadići bifteka u rolnici od hrskavog prženog testa, pa još preliveni nežnim sosom od semenki bundeve, koje su tu da balansira jačinu, a nivo dobrog ukusa podigne za oktavu više. Kada su očekivanja na vrhuncu, probajte autentičnu simfoniju mekoće, hrskavosti, slatkih i slanih senzacija datih kroz odličnu izvedbu pačjeg bataka sa domaćim sirupom od javora. Uz lagani pire od graška i krompira sa svakim zalogajem vratićete su detinjstvo, za bakinu trpezu koja poslovično važi za najbolju. I kao kod bake, na kraju vas čekaju sočne domaće vanilice ili orasnice. Pažljiva selekcija domaćih vina i piva doprineće ukusu nezaborava. Ukoliko želite da kući ponesete delić ove magije, može i to ako pri odlasku posetite prodavnicu lokalnih delikatesa u okviru restorana.
https://rs.gaultmillau.com/sr/restaurants/nacionalni-restoran-bela-reka

Главни кувар: Dragan Cvetković
Адреса: Tošin bunar 179, 11070 Novi Beograd
WEB: https://www.restoranbelareka.rs/
Phone: +381 11 655 5097</description>
      <Point><coordinates>20.3929661,44.8136874,0</coordinates></Point>
  </Placemark>
  <Placemark>
	<name>PETAR AT TIKA’S</name>
	<description>Бодови: 14
Капе: 2

Kada iz veoma prometne ulice Dragoslava Srejovića skrenete ka restoranu Petar At Tikas, prvo ćete ugledati prelepe krošnje velike bašte ovog vrlo šarmantnog restorana. Predusretljivo, profesionalno i prijatno osoblje će vas ispratiti do stola na kome vas čekaju izvrsno maslinovo ulje i razne đakonije u kojima možete da uživate uz izvrstan domaći hleb. Kada birate iz svedenog, ali vrlo promišljenog menija, obavezno se posavetujte sa osobljem, jer često imaju neka nova i uzbudljiva jela koja ne upisuju u meni. Od stalnih zvezda menija obavezno počnite junećim čajem ili pohovanim celerom u panko prezli. Ekstremno tanko sečen celer postaje kremast, a savršeno hrskava panko prezla koja ga obavija pruža uzbudljiv kontrast teksturi. Nema greške sa bajaderama od svinjskih rebara, Old Scholl telećim kotletom, kao ni sa telećim ribićem u suprim sosu. Svako vlakno ribića se može razdvojiti i kašičicom dok je sos gotovo svilenkaste strukture, a čak i taj klasični krompir pire na kom je poslužen pripremljen je na izvrstan način. Zaista ozbiljno pripremljen klasik! Ne treba zanemariti gambore na sicilijanski način, tartar od brancina sa caciki kremom, kao ni krak hobotnice na ćumuru. Bilo da su u pitanju plodovi mora, bilo birani komadi mesa, u ovom restoranu ih pripremaju bez greške. Nakon svega, do sledećeg iskustva, zasladite se Opium kuglom ili French Kissom.
https://rs.gaultmillau.com/sr/restaurants/petar-at-tika-s

Главни кувар: Marko Komadina
Дани затварања: Понедељак
Адреса: Dragoslava Srejovića 1b, 11060 Beograd
Phone: +381 (0) 6 343 2361</description>
      <Point><coordinates>20.4951502,44.8142809,0</coordinates></Point>
  </Placemark>
  <Placemark>
	<name>RESTORAN DEDINJE</name>
	<description>Бодови: 14
Капе: 2

Trag luksuza, dobrih ukusa i gurmanske senzacije vodi nas u prestižni beogradski krajolik Dedinja na kome se nalazi restoran istoimenog naziva. Prefinjeni ambijent sa raskošnim akvarijumom na sredini odmah govori da se nalazimo na mestu koje je drugačije, posebno. Ljubazni i predusretljivi domaćini koji goste dočekuju sa širokim osmehom još jedna su potvrda utiska osobenosti. Jelovnik i pažljivo odabrana vinska karta širom otvaraju vrata kompletnom uživanju. Probudite apetit gurmanlucima poput pečenog kozjeg sira sa laganim domaćim džemom od smokve ili rolnicom bifteka u nežnom sosu od semena bundeve. Zagolicajte dalje čula odličnim izborom rižota, bilo da je u pitanju kombinacija sa piletinom i paprikama, gamborima i šafranom, bilo sa pečurkama. Sjajna selekcija mesa i ribe iz Josper peći nisu nešto što se sme preskočiti, a pitanje je samo šta izabrati između neodoljivih komadića bifteka u maslinovom ulju koji se tope pri svakom zalogaju, tomahavk ili blek-angus stejka, te lososa ili tune. Za nešto laganije obroke tu su svakako kreativno osmišljene salate, poput one sa grilovanim gamborima i kinoom, te salate sa biftekom i balsamikom od brusnice. Savršen obrok zaokružite slatkim zadovoljstvom – čokoladnim sufleom, domaćim čizkejkom ili slatko- kiselkastom kombinacijom kolača od jabuka koji se na tanjiru dobro druži sa sladoledom od vanile.
https://rs.gaultmillau.com/sr/restaurants/kafe-restoran-jerry-s

Главни кувар: Miloš Vekić
Адреса: Miloja Đaka 2a, 11000 Beograd
WEB: https://restoran-dedinje.rs/index.php/sr/
Phone: +381 64 658 7922</description>
      <Point><coordinates>20.4555255,44.7693555,0</coordinates></Point>
  </Placemark>
  <Placemark>
	<name>RESTORAN DIMITRIJE</name>
	<description>Бодови: 14
Капе: 2

Uz baštu koja se dizajnom skladno nadovezuje na moderan i elegantno koncipiran prostor sa pogledom na otvorenu kuhinju stičete prijatan osećaj da vas čeka izvrstan gastronomski ugođaj. Tome doprinose i vitrine sa stejkovima i sirevima, te polica sa vinima. Iskusno i diskretno osoblje tu je da preporuči i pomogne pri izboru u svakom delu menija. Posebno treba naglasiti impozantan izbor mesa. Već sam početak nagoveštava raskošne ukuse. Od kremastog potaža od celera, preko lucidnih pečuraka punjenih gorgonzolom i crvenim lukom, do atraktivne pite sa jagnjećim mesom, pačje džigerice, guščije paštete sve do moćnog tartar bifteka. Pastu Cacio e Pepe nećete često videti na jelovnicima ovih prostora, pa preporučujemo da je ovde degustirate, odlična je. Svakako ne propustite priliku da probate i ovdašnje pice. Bogata selekcija mesa u vitrini i komori za zrenje dovodi u iskušenja. Uz ozbiljne komade mesa sami birate priloge i soseve koje znalački pripremaju u Mibrasa peći i efektno serviraju pred gostom. U rasponu od T-bonea, rib eyea i bifteka, preko sočnih jagnjećih kotleta, svinjskih rebara i neobičnih kobasica sa halapenjo paprikom, pa sve do Wagye i Black Agnus stejkova, imaćete sasvim jedinstven doživljaj koji zaokružuje vinska karta sa više od 120 etiketa. Sačuvajte svakako mesta i za desert. Originalan tiramisu ili posni kolač sa kajsijama potvrđuju da se u Dimitriju pažnja poklanja svakom jelu i svakom detalju.
https://rs.gaultmillau.com/sr/restaurants/restoran-dimitrije

Главни кувар: Milovan Bulatović
Адреса: Mileševska 39, 11000 Beograd
WEB: https://restorandimitrije.rs/
Phone: +381 65 383 0165</description>
      <Point><coordinates>20.481379,44.7993975,0</coordinates></Point>
  </Placemark>
  <Placemark>
	<name>RESTORAN FIG</name>
	<description>Бодови: 14
Капе: 2

Kako vinski turizam na Fruškoj gori postaje sve atraktivniji, tako se i njegovi kapaciteti šire i uobličavaju kroz nove gastronomske koncepte kakav je i restoran FIG. Smešten na putu iz Novog Sada ka Vrdniku, u selu Rakovac, dovoljno je blizu većih gradova da je lako do njega doći, a dovoljno daleko da se potpuno izdvojite iz gradske vreve u mir i sporiji seoski ritam. Vinski gledano, restoran je uokviren ponudom vinarije u kojoj se nalazi. Gastronomski ga pak odlikuje domaćinski pristup, odabir kvalitetnih lokalnih namirnica i njihova stručna i kreativna obrada vođena rukom šefa koji je i glavni disruptivni faktor ove zaokruženosti. Svojim bogatim iskustvom iz restorana visoke kuhinje Marko Aćimović unosi svežu, internacionalnu perspektivu. Njegov talenat za spajanje nespojivog celoj priči daje finalni sjaj. Fine dining na sremački način, neko reče – sa sve svinjokoljima, piletinom iz suvog zrenja, gibanicom koja je postala jedna od zvezda jelovnika. Pored toga, topla zimska atmosfera i prijatna bašta u hladovini u letnjim danima, odličan izbor vina i mogućnost uživanja u svim lokalno proizvedenim vinima u ponudi na čašu, te ljubazan i stručan servis komponente su jedne zrele ugostiteljske priče od koje puno očekujemo.
https://rs.gaultmillau.com/sr/restaurants/restoran-fig

Главни кувар: Marko Aćimović
Дани затварања: Понедељак
Адреса: Manastirska 35, 21299 Rakovac
WEB: https://fig.rs/
Phone: +381 66 865 1342</description>
      <Point><coordinates>19.7723976611333,45.186953884801</coordinates></Point>
  </Placemark>
  <Placemark>
	<name>RESTORAN MADERA</name>
	<description>Бодови: 14
Капе: 2

Izuzetno profesionalno i sposobno osoblje učiniće da se u Maderi osećate kao dobrodošao gost kod veoma bliskih prijatelja. Svakako poslušajte savet kojom rakijom da otvorite apetit i obavezno se konsultujte oko izbora vina jer je karta impozantna. Domaći pate od piletine sa crnim tartufima i vrućim uštipcima je zaista topla preporuka. Izvrsno kremast pate kroz koji aroma tartufa vrlo nežno provejava na fantastičan način se spaja sa uštipcima koji su u isto vreme hrskavi i mekani. Od ostalih uvertira kojih ima dosta predlažemo razne zakuske domaće trpeze, potom bisere evropske kuhinje poput terina od guščje džigerice, tatar bifteka ili onog od dimljenog lososa. Tu su i kremaste čorbe ili domaće supe sa knedlama ili domaćim rezancima, baš kao kod bake. Ništa od navedenog vas neće ostaviti ravnodušnim. Nadovezuju se klasici sa roštilja i klasici samog restorana – od izvrsne Karađorđeve šnicle, preko svinjskih medaljona na žaru sa sosom od pečuraka i, naravno, zvezde Maderinog menija, čuvene jagnjeće kapame sa kiselim mlekom koja se služi nedeljom. Ne smeju se zaboraviti specijaliteti poput pačjih grudi na pireu od graška, čvaraka od pačetine ili jagnjeće kolenice pripremljene sous vide metodom koja se praktično topi u svakom zalogaju. Slede rečne i morske ribe, kao i morski plodovi među kojima izdvajamo zaista odličnu hobotnicu koju služe sa pireom od cvekle. U isto vreme i hrskava i kremasta hobotnica zajedno sa kontrastom ružičastog pirea predstavlja izvrstan likovni užitak.
https://rs.gaultmillau.com/sr/restaurants/restoran-madera

Главни кувар: Milan Delić
Адреса: Bulevar kralja Aleksandra 43, 11000 Beograd
WEB: https://maderarestoran.com
Phone: +381 11 323 1332</description>
      <Point><coordinates>20.469904,44.808408,0</coordinates></Point>
  </Placemark>
  <Placemark>
	<name>RESTORAN METROPOLITAN</name>
	<description>Бодови: 14
Капе: 2

Nepretenciozna, prijatna sala za ručavanje restorana Metropolitan nudi hranu za različite ukuse. Pre nego što se upustite u živopisna glavna jela, nemojte sebi uskratiti neko od vrlo posebnih predjela. Zapravo, gotovo svako jelo iz ove kuhinje dolazi servirano u pažljivo odabranom posuđu i posluženo je tako da vam je možda i malo žao da pokvarite vizuelni sklad pred sobom. Sve te brige padaju u zaborav jer se nakon prvog zalogaja prepuštate užitku. Bilo da ste počeli sa tuna crudom na pireu od pikantnog avokada, u kome se na zabavan način nadopunjuju teksture avokada i tune, bilo sa klasičnim humusom dodatno obogaćenim šitake pečurkama i serviranim sa domaćim pita hlebom, ili se pak odlučite za pažljivo odabranu selekciju sireva i suhomesnatih proizvoda sa Kosmaja, nećete pogrešiti. Možete nastaviti u tradicionalnom maniru – sa odličnom domaćom sarmom posluženom na izvrsnom krompir pireu, ili ćevapima, a možete i preći na neke od specijaliteta svetske kuhinje. Sporo kuvani teleći obrazi su svakako jelo zbog koga ćete se vraćati u ovaj restoran. Posluženi na izvrsnom rižotu sa šafranom, meso je raskuvano i sjedinjeno u sosu od Porto vina i potom obogaćeno guščijom paštetom, džemom od paradajza i svežim tartufima. Ako možete zamisliti, verujte, još je bolje od opisanog.
https://rs.gaultmillau.com/sr/restaurants/restoran-metropolitan

Главни кувар: Milan Čotra
Адреса: Milentija Popovića 5, Hotel Hyatt, 11000 Beograd
WEB: https://www.hyattrestaurants.com
Phone: +381 (0) 1 130 1114</description>
      <Point><coordinates>20.4341825602724,44.8129421434838</coordinates></Point>
  </Placemark>
  <Placemark>
	<name>RESTORAN PINOT</name>
	<description>Бодови: 14
Капе: 2

U Pinot dođete zbog vina i ostanete zbog hrane! Vinska karta je izuzetno pažljivo probrana i nudi zaista impozantan izbor klasika, rariteta i skrivenih bisera regionalne i svetske ponude. Širok je izbor i vina na čašu, pa se ne ustručavajte da probate i nekoliko vrsta pre nego što odaberete butelju koja će pratiti vaš obrok. U tome će vam pomoći izuzetno ljubazno i veoma dobro potkovano osoblje koje će rado sa vama porazgovarati o vašim vinskim preferencama pre nego što vam pomogne da izaberete pravo vino, ali i pravo jelo koje će uz to vino najbolje ići. Preporuka je da počnete sa klasikom. Foie Gras i chuttney od ananasa i čilija na brioche hlebu je razigran zalogaj u kome se poigravaju ljuto i slatko, kremasto i hrskavo, toplo i hladno. Tartar biftek ili pak tartar gambori su takođe dobar izbor. Bao Buns su malo modernija alternativa bilo da su sa konfitiranom pačetinom, bilo sa svinjetinom, duhovito nazvani Vlaška Magija, nećete pogrešiti. Meni nije opširan, ali je zabavan i konkretan. Tu je selekcija stejkova u kome se izdvajaju biftek u korici od parmezana i pistaća, kao i odležali rib eye. Svakako su za preporuku izuzetno mekani juneći obrazi u sosu od crvenog vina, posluženi na kremastom kesten-pireu kroz koji provejavaju diskretne note cimeta i muskatnog oraha. Pačji batak, kao i gambori flambirani u tekili takođe su odličan izbor.
https://rs.gaultmillau.com/sr/restaurants/restoran-pinot

Главни кувар: Suzana Vuletić
Дани затварања: недеља
Адреса: Omladinskih brigada 86ž, West 65, 11070 Novi Beograd
WEB: https://pinot.rs
Phone: +381 11 407 0523</description>
      <Point><coordinates>20.4007386,44.8122868,0</coordinates></Point>
  </Placemark>
  <Placemark>
	<name>RESTORAN PLEZIR</name>
	<description>Бодови: 14
Капе: 2

Restoran Plezir, ušuškan među krošnjama donjeg Dorćola, jedan je od novijih restorana koji se bave finom bistro kuhinjom. Koristeći tehnike i znanja iz sveta fine dininga uspevaju da svoje tanjire podignu na nivo gde uživanje u hrani postaje umetnost – od bavljenja kombinacijama ukusa, tekstura, razmatranja prezentacije i načina da se doživljaj gosta podigne za jednu lestvicu više. Elegantnog enterijera, luksuznog, a u isto vreme relaksiranog, sa puno drvenih detalja, mami i asocira na hedonizam. A hedonizma nude u izobilju. Jelovnik se menja, ali su neka jela već stekla status klasika i zasluženo drže svoje mesto na njemu. Ne propustite da probate dva zanimljiva tartara. Jedan je od tri vrste morske ribe sa crnom ikrom, odlično začinjen i osvežavajuće raskošan, a drugi tartar je od pačjih grudi sa guščijom džigericom, autorsko jelo koje do sada nismo imali prilike da probamo u Srbiji. Kvalitetno izvedene paste i rižota intrigiraju kombinacijama koje nisu uobičajene, a među glavnim jelima pronalazimo konjski biftek, sporo kuvanu jagnjetinu i svinjske obraze, a u ribljoj sekciji sve sami favoriti – grdoba, hobotnica ili riba list u raznim kombinacijama. Ljubitelji dobre hrane imaju u čemu da uživaju. Sada već ikonični desert – tompus od marcipana i crne čokolade je instagramičan koliko i ukusan.
https://rs.gaultmillau.com/sr/restaurants/restoran-plezir

Главни кувар: Luka Rajičić
Дани затварања: петак
Адреса: Gundulićev venac 53, 11000 Beograd
WEB: https://www.restoranplezir.com/
Phone: +381 (0) 6 611 1213</description>
      <Point><coordinates>20.467574,44.821249,0</coordinates></Point>
  </Placemark>
  <Placemark>
	<name>SAŠA BAR</name>
	<description>Бодови: 14
Капе: 2

Priča vodi u srce starog dela grada, na beogradski gornji Dorćol, gde je u jednoj od starih predratnih vila smešten ovaj krajnje zanimljiv spoj francuskog bistroa i italijanskog restorana. U urbani bar minimalističkog koncepta svraća se na koktele i laganu večeru nakon posla ili sa društvom. U ambijentu prefinjene elegancije čeka vas sjajan izbor hrane i pića. Koncept je nastao iz bogatog iskustva vlasnika restorana, prethodno involviranog u brojne uspešne gastronomske projekte srpske prestonice, a ovde je dobio svoj puni sjaj i sigurno kroči ka vodama ugostiteljstva visokog ranga i kvaliteta. Pažljivo kreiran meni, koji sezonski prati najbolje ukuse i prezentuje ih kroz odabrane delicije, sigurno vas neće ostaviti ravnodušnim. Hladna kuhinja nudi smele varijante poput tuna tartara, pileće paštete sa kruškom i sosom od vina, terina od guščije džigerice ili karpača od gambora. Ako želite da igrate na sigurnu kartu, tu su zvezde restorana – otkošćeno pile iz pećnice, jagnjeći pikljevi sa pireom i spanaćem, izuzetna piadina sa domaćom šunkom ili neka od preukusnih pasta ili rižota. Uživanje će zaokružiti deserti poput domaćih bajadera ili originalnog tiramisua. Najbolje ukuse prate najbolja domaća i strana vina predstavljena sa više od sto probranih etiketa.
https://rs.gaultmillau.com/sr/restaurants/sasa-bar

Главни кувар: Siniša Baštić
Дани затварања: недеља
Адреса: Gospodar Jevremova 40, 11000 Beograd
WEB: https://barsasa.rs/
Phone: +381 11 263 7103</description>
      <Point><coordinates>20.4611475,44.8197275,0</coordinates></Point>
  </Placemark>
  <Placemark>
	<name>BARREL HOUSE</name>
	<description>Бодови: 13.5
Капе: 2

Barrel House, prostor modernog minimalističkog dizajna, često je zauzet različitim dešavanjima, pa obavezno proverite raspoloživost. U večernjim časovima doživljaj zaokružuje i živa svirka, a ovdašnji inspirativan meni pruža dovoljno povoda za istraživanje i uparivanje ukusa počev od kreativnih koktela do pretežno srpskih vina na vinskoj karti. Zagrevanje stiže kroz sharing plates, gde rolovanim šljivama zavodljivu notu daju orasi, a kajsijama pistaći, dok magične nijanse unose famozne gyoze. U uvodnom delu losos serviraju u gravalaks ili tatar opciji, tu su i zapečena burata i falafel, crni rižoto i njoke sa mesom mangulice. Modernu nacionalnu kuhinju sa grila predstavljaju pljeskavica sa miročkim sirom, a sa druge strane zapečene tripice, gulaš sa njokama i kajmakom, te teleća glava u škembetu zapečena sa parmezanom. Među specijalitetima probali smo zanimljivu džigericu nadevenu džemom od crvenog luka, suvih šljiva i lešnika, na pireu od šargarepe i jabuke, kao i moćni odležali rozbif u intenzivnom sosu od četiri vrste bibera. Flambirani juneći vrat, rolovana patka i rolovani brancin, svinjski stomak i suvidirani praseći obrazi jednako plene modernom izvedbom i prezentacijom, a ljubazno osoblje ume da preporuči. Za kraj – dekonstruisana krempita sa redukcijom likera od maline, servirana u vinskoj čaši, uz pečeni nežni čizkejk sa limetom, preliven domaćim džemom od borovnica, samo su potvrda razigranosti u svakom segmentu menija, karte pića i čitavog koncepta.
https://rs.gaultmillau.com/sr/restaurants/barrel-house

Главни кувар: Marko Vojinović
Дани затварања: недеља
Адреса: Žorža Klemansoa 19, 11000 Beograd
WEB: https://barrelhouse.rs
Phone: +381 60 446 6039</description>
      <Point><coordinates>20.4690584,44.8219571,0</coordinates></Point>
  </Placemark>
  <Placemark>
	<name>ENDORFIN</name>
	<description>Бодови: 13.5
Капе: 2

Definisan kao mesto za local &amp; craft food Endorfin samouvereno i vešto ukršta lokalne namirnice i moderan kulinarski pristup. Bašta na trotoaru deo je dorćolskog šmeka, dok je unutrašnji deo moderno elegantan. Jelovnik otvara small bites selekcija šarmantnih zalogaja zgodna i kao opcija za veća društva i kao prilika da se isproba više zanimljivih kombinacija. Odabrali smo razigranu paletu ukusa – dimljeni patlidžan i karamelizovane pečurke na domaćem tostu, krokete konfitirane pačetine sa creme fraiche, odličan gravlax losos na sourdough blinima sa ukiseljenim lukom i rozbif na tostu sa rukolom i musom od rena. Jagnjeća bajadera i srpska burata, grilovani kozji sir na burek kori i teleći tartar sa nanom i pireom od pečene paprike takođe su deo ove uvodne magije. Domaća supa sa nudlama od heljde i korijanderom obilna je i krepka, a u glavnom delu ne propustite čuveni pečeni kelj sa pireom od crvenog kupusa koji je ovaj restoran prvi predstavio u Beogradu. Za preporuku su i vrlo dobre sveže taljatele sa slaninom od mangulice i šparglom. Pažnju privlače homemade njoke sa žalfijom i puterom i rižoto sa fruškogorskim pečurkama, pileći batak u sosu od prokupca i pačje grudi sa kremom od pomorandže i cveklom. Prijatan ugođaj vrlo lepo zaokružuju sezonski tiramisu sa malinama i domaćim piškotama, te moćan kolač od crne čokolade i lešnika poslužen sa sladoledom od vanile. Endorfin je nesumnjivo pravi reprezent bistronomy gastro-stila.
https://rs.gaultmillau.com/sr/restaurants/endorfin

Главни кувар: Uroš Živković
Дани затварања: недеља
Адреса: Braće Jugovića 3, 11000 Beograd
WEB: https://endorfin.rs
Phone: +381 65 328 1701</description>
      <Point><coordinates>20.460057,44.818652,0</coordinates></Point>
  </Placemark>
  <Placemark>
	<name>GALLO NERO</name>
	<description>Бодови: 13.5
Капе: 2

Ukoliko želite da osetite dašak autentične Italije u srcu Beogradu, restoran Gallo Nero je pravi izbor za vas. Smešten je u strogom centru grada, sa prijatno ušuškanom bašta-terasom i veoma elegantnim enterijerom sa pažljivo odabranim komadima nameštaja i dekoraci- je. Dozvolite sebi da vas gastronomska ponuda hrane i pića ovog restorana razmazi u potpunosti. Započnite svoju avanturu sa nešto laganijim izborima predjela kao što su aromatizovani gambori sa maslinama Taggische i kaparom na palenti ili pak granatirani Sen Žak sa parmezanom i artičokama. Neka od kreativno osmišljenih salata ili tradicionalnih italijanskih supa može da bude vaš naredni korak zadovoljstva. Za puni užitak tu su najbolji komadi mesa i ribe poput bifteka angus u sosu od crvenog vina, Barolo na krompir pireu i sa karamelizovanim crvenim lukom, teleći biftek medaljoni u sosu od crnih tartufa sa domaćim njokama ili losos na kremi od limuna i špargli. Premijum selekciju jela prate i minuciozno probrana vina sa Apeninskog poluostrva i vrhunska selekcija domaćih i inostranih žestokih pića. Ne zaboravite da ostavite mesto za desert i dobar espreso jer užitak nije potpun ako se ne gustira rapsodija ukusa u kolaču pistać–malina ili pak čokoladna dekadencija. Na momenat ćete se zapitati kome treba put u Italiju kad se njeni probrani ukusi mogu degustirati upravo u restoranu Gallo Nero.
https://rs.gaultmillau.com/sr/restaurants/gallo-nero

Главни кувар: Dušan Maksimović
Адреса: Dobračina 6, 11000 Beograd
WEB: https://gallonero.rs
Phone: +381 11 423 2600</description>
      <Point><coordinates>20.460201,44.8175369,0</coordinates></Point>
  </Placemark>
  <Placemark>
	<name>GASTRO KOMITET 27</name>
	<description>Бодови: 13.5
Капе: 2

Smeli iskorak ka savremenoj koncepciji gastronomske ponude vidljiv je u svim elementima ovog ušuškanog i prirodom okruženog restorana. Moderan dizajn enterijera i pažljivo koncipiran meni koji se igra sa premisama autorske kuhinje, učiniće da uživate u dobroj tradicionalnoj hrani, osmišljenoj na inovativan način. Kako drugačije objasniti osećaj koji izaziva najfinija pašteta od čvaraka stapajući se u nežnom zagrljaju sa parčićima prepečenog hleba. Ili pak ukusi koje pobuđuje grilovani miročki sir sa medom, slačicom i pečenim bademima. Za ljubitelje laganijih, italijanskih aroma, tu je parmigiana di melanzane, zapečena rolnica od plavog patlidžana uronjena u ukuse paradajz sosa, parmezana i mocarele. U odeljku fusion klasika mora se probati gurmanski delikates – piletina sa nadevom od rukole i sušenog paradajza, rolovana u suvoj slaninici, sa krem sosom od sira i prilogom od tostiranih pinjola. Sve servirano na hrskavoj tortilji. Za sočne zalogaje sa ukusnim umakom tu je meki svinjski file na podlozi od intrigantnog ulja od vlašca i velute od pečuraka izazovno ukrašen laticama grilovanog luka punjenim gelom od kupine. Notu ukusne svežine daju zanimljive salate – Vivaldi četiri godišnja doba, te Bucina salata sa koralnim lolo rosom. Uživanje zasladite nezaboravnim hrskavim čoko kolačem sa glazurom od maline i vinom iz probrane selekcije restorana.
https://rs.gaultmillau.com/sr/restaurants/restoran-gastro-komitet-27

Главни кувар: Nenad Vesić
Адреса: Žarka Cvetkovića 8, 34000 Kragujevac
Phone: +381 (0) 3 425 8420</description>
      <Point><coordinates>20.8957212975407,44.0013566323078</coordinates></Point>
  </Placemark>
  <Placemark>
	<name>KALEMEGDANSKA TERASA</name>
	<description>Бодови: 13.5
Капе: 2

Unikatan restoran koji nudi dobar gastronomski užitak nalazi se unutar najvećeg beogradskog parka i prelepog utvrđenja. Kalemegdanska Terasa je zaista mesto gde će se na prijatan način probuditi sva vaša čula. Bilo da sedite na terasi, bilo u zastakljenoj bašti, pogled se neometano pruža pred vama dok uživate u hrani i pažljivo izabranoj vinskoj karti. Zbog toga, ali i zbog tradicije koja je očigledan motiv u meniju i u dekoraciji, ovo je jedan od lepših restorana koji prestonica nudi. Nećete se prevariti i ako se opredelite za jela tradicionalne francuske gastronomije kao što su izvrstan kremasti terin od guščije džigerice koji se služi sa hrskavim hlebom sa brusnicama i svilenkastim džemom od smokvi i tartar biftek, ili pak za lokalne tradicionalne adute poput tople hrskave pite sa nežnim sirom poslužene sa reskim ajvarom i srpsko meze. Teletina u dunstu koja je poslužena uz kremasti krompir pire sa tartufima tako je pripremljena da biste je poput torte mogli jesti kašičicom. Za toplu preporuku su i neodoljivo mekani juneći obrazi. Ako ste raspoloženi za nešto još konkretnije, a planirate da obedujete u većem društvu, siguran izbor je pečena jagnjeća plećka sa ratatuijem u sosu od tamjanike. Hobotnica i brancin iz rerne ili pak grilovani file smuđa, kom svaki put koža bude idealno hrskava, preporuka su za laganije večere, a za desert – šnenokle!
https://rs.gaultmillau.com/sr/restaurants/kalemegdanska-terasa

Главни кувар: Vukašin Kuzmanović
Адреса: Mali Kalemegdan bb, 11000 Beograd
WEB: http://kalemegdanskaterasa.com/
Phone: +381 11 328 2727</description>
      <Point><coordinates>20.4516870081665,44.8255690115079</coordinates></Point>
  </Placemark>
  <Placemark>
	<name>KONOBA RIBA RIBI GRIZE REP</name>
	<description>Бодови: 13.5
Капе: 2

Morskim ambijentom i originalnim imenom ovaj restoran vas iz nekadašnjeg Panonskog mora vodi na obale Mediterana uzbudljivim ukusima iz mora, uz nešto izleta na kopno. Kada se udobno smestite, ostaje samo da se odlučite za neku od riba ili plodova mora. Za početak je neizostavan sjajan bakalar na belo koji stiže u formi brusketa, sa nekoliko kapi maslinovog ulja, a potom sledi bistra morska supa. Njeguški pršut režu na salamoreznici u sredini konobe, tu su slavonski kulen i grilovani kozji sir, a iz mora Capesante školjke i marinirani inćuni. Ljubazno osoblje će preporučiti šta je najbolje iz trenutne ponude i stručno pred gostom očistiti i isfiletirati ribu. Vinska karta, uz veliki izbor vina na čašu, pruža adekvatnu pratnju ovdašnjim delikatesima. Sa grila stižu znalački spremljeni i savršeno ukusni hobotnica i gambori. U ponudi riba izdvaja se romb nežno slatkastog ukusa, slede orada i brancin, zubatac i San Pjer, a uz njih brodet za dve osobe, lignje Patagonika i tuna stejk. Posebne pohvale zaslužuje moćan i kremast, raskošan i sjajan crni rižoto, a na dalje istraživanje ovog dela menija pozivaju rižoto sa hladnim tartarom od tune i palenta sa tartufima u hrskavoj korpi od parmezana. Sa kopna stiže selekcija starenog mesa gde su mekani dry age ramstek i surf &amp; turf biftek sa gamborima, a kolač kuće donosi finu simfoniju čokoladnih aroma. Vrlo ukusno i vrlo dopadljivo parče mora u vojvođanskoj ravnici.
https://rs.gaultmillau.com/sr/restaurants/konoba-riba-ribi-grize-rep

Главни кувар: Ivan Plavkić
Адреса: Bulevar cara Lazara 46, 21000 Novi Sad
WEB: https://www.rrgr.rs/
Phone: +381 21 644 2922</description>
      <Point><coordinates>19.848717,45.248006,0</coordinates></Point>
  </Placemark>
  <Placemark>
	<name>LE KLOK BISTRO</name>
	<description>Бодови: 13.5
Капе: 2

Le Klok je osvežio novosadsku ponudu jednim autentičnim bistro konceptom koji se bavi bazično francuskom kuhinjom sa povremenim izletom u italijanske ideje, ali pravo pitanje jeste na koji način se bave tim kuhinjama. Osećaj koji smo stekli je – vrlo lično i sa velikom strašću prema hrani i prema korišćenju kvalitetnih namirnica, praćenju njihovog porekla, kao i ideji – radimo sami. Tako je domaći hleb u njihovoj izvedbi odličan start uz kvalitetno maslinovo ulje i balzamiko sirće. Uvek je dobro krenuti sa umakanjem! Čini se da jelima posvećuju veliku pažnju kako u njihovom razvoju, tako i u promišljanju, kao i pripremi. Uz svako jelo dočekaće vas i kratka prateća priča koja će vam pojasniti zašto je to što jedete posebno i koliko je truda uloženo da dođe do tanjira. Takve priče uvek su korisne jer lepo zaokružuju utisak i usmeravaju pažnju gosta ka hrani. Supa od luka servirana u francuskom stilu sa zapečenim sirom koji se topi ovog puta je bila kombinovana sa plavim sirom i konjakom. Tu je i dva puta pečeni sufle od sira koji pleni francuskom dekadencijom i izuzetno je elegantan na ukusu. Na meniju je i širok spektar specijaliteta od mesa i ribe. Uz dobru vinsku kartu, lep izbor vina na čašu, prijatan ambijent i izuzetan servis Le Klok je potpuno opravdano našao svoju publiku.
https://rs.gaultmillau.com/sr/restaurants/le-klok-bistro

Главни кувар: Ognjen Majdandžić
Адреса: Prote Mihaldžića 6, 21131 Novi Sad - Petrovaradin
Phone: +381 64 886 7667</description>
      <Point><coordinates>19.861981,45.255405,0</coordinates></Point>
  </Placemark>
  <Placemark>
	<name>LORENZO &amp; KAKALAMBA</name>
	<description>Бодови: 13.5
Капе: 2

Lorenzo i Kakalamba je zaista veoma posebno čulno iskustvo. Dočekaće vas potpuna vizuelna kakofonija vrhunski dizajniranog nameštaja oko koga se pojavljuju motivi pirotskih ćilima u kombinaciji sa skulpturom Terminatora u prirodnoj veličini. Zvuči ludo, ali zapravo funkcioniše! Sam koncept restorana se oslanja na kombinaciju italijanske i domaće kuhinje, sa posebnim osvrtom na pirotske specijalitete. Iako je ozbiljan akcenat na mesu, od Pirotskih žešćih lučića do selekcija odležalih, starenih stejkova, nemojte propustiti priliku da probate izvrstan karpačo od mariniranog lososa. Ovo je osvežavajuća uvertira i savršen spoj delikatnih komada mariniranog lososa i hrskavih svežih krastavaca sa pinjolama koje teksturi jela dodaju još jednu dimenziju. Ako ste za laganiju večeru, morate probati ručno rađene raviole punjene kremom od pistaća i pekorinom. Kombinacija testenine, fila i kremastog sosa će vas nežno zagrliti i utešiti. Pačji file i pileći file punjeni musom od tartufa su poslastica za sebe. Upotpunite užitak selekcijom domaćih i italijanskih vina, a kada budete spremni za desert, konobari će vas zaseniti ogromnom tablom na kojoj su slike deserata. Čokoladna sfera je svakako vizuelni spektakl za sebe, ali pravi dragulj među slatkišima je naizgled jednostavni trileće koji ovde priprema tako da će vas vratiti u detinjstvo, ali i dodati još jedan sloj ukusa. Dinner and a show – rekli bi u Holivudu za restoran kakav je beogradski Lorenzo.
https://rs.gaultmillau.com/sr/restaurants/lorenzo---kakalamba

Главни кувар: Nemanja Mandić
Адреса: Cvijićeva 110, 11000 Beograd
WEB: https://lk.rs/
Phone: +381 11 329 5351</description>
      <Point><coordinates>20.480304,44.809555,0</coordinates></Point>
  </Placemark>
  <Placemark>
	<name>PRIME</name>
	<description>Бодови: 13.5
Капе: 2

Zadržavši najbolje elemente ikoničnog dizajna prethodnih prostora koji su se nalazili u ovom kutku kultnog Beogradskog hotela, koji je kroz istoriju menjao ruho, ali uvek zadržao svoj šarm, i ovaj restoran likovno odiše šarmom tog bezvremenskog, otmenog beogradskog duha. Bilo da apetit radije otvarate rakijom, bilo koktelom ili čašom penušavog vina, ovde će vas izbor i kvalitet zaista obradovati. Kuhinja je spoj najboljih lokalnih specijaliteta i klasika evropske gastronomije. Recimo, za predjelo možete poručiti izvrstan tartar od tune sa kremom od avokada i svežim mangom, jelo u kom se na jedan vrlo neočekivan način spaja nekoliko slojeva ukusa ili mini-papriku sa sirevima iz Šumadije. Klasik svake dobre domaće kafane, pohovana paprika punjena sirom, u ovom slučaju svestan je izbor najboljih sastojaka uparenih na adekvatan način. Među pastama izdvajamo domaće pljukance sa svežim tartufima, kao lokalni eks-Ju izbor ili domaće njoke punjene škampima i sušenim paradajzom kao uspešni eksperiment baziran na evropskoj kuhinji. Onda dolazimo do kraljice, njenog visočanstva Prime pljeskavice. Sočna, sa idealnom količinom luka u sastavu, poslužena sa fantastičnim kajmakom i neočekivanim slatkastim pireom od batata. U ponudi su i Wagyu stejk, kao i specijaliteti od ribe i jadranski škampi. Ukoliko posle izdašnih porcija ostane prostora i za desert, ne propustite da probate kolač od pistaća i malina.
https://rs.gaultmillau.com/sr/restaurants/prime-%E2%80%93-hotel-crown-plaza

Главни кувар: Bojan Lacmanović Magi
Пециво Кувар: Petar Žuljević
Дани затварања: недеља
Адреса: Vladimira Popovića 10, 11070 Beograd
WEB: https://primerestaurant.rs/
Phone: +381 (0) 1 220 4030</description>
      <Point><coordinates>20.4345264,44.8098346,0</coordinates></Point>
  </Placemark>
  <Placemark>
	<name>RESTORAN &amp; KOKTEL BAR JOSEPHINE</name>
	<description>Бодови: 13.5
Капе: 2

Prefinjenost i elegancija dekadentnog art deko stila, koji vraća u dvadesete godine 20. veka i vreme blistavih enterijera, savršeno su uvezani sa duhom modernog u restoranu koji nosi ime najpoznatije francuske plesačice američkog porekla u istoriji. Smešten na prometnoj Slaviji, a opet skrajnut od vreve trga, Josephine se sigurno može pohvaliti mnogo čime – od posebne pažnje posvećene svakom detalju, jednom od najlepših zelenih bašta oaza u gradu, te vrhunskom selekcijom vina i žestokih pića svih vrsta. Naravno, tu je i ništa manje impresivna gastronomska ponuda. Od prvog ukusa zalogaja za zagrevanje, poput fine cepkane prasetine sa avokadom, rotkvicama i svežim začinskim biljem u domaćoj tortilji čije se gurmanske arome stapaju u savršeno jedinstvo ili pak hrskavih prolećnih rolnica sa bogatim punjenjem od pršute mangulice, čedar sira i špargle, jasno je da uživanja ovde ima u izobilju. Tu su i jela koja su zaštitni znak restorana poput lagano dinstane mlečne teletine na palenti, čija mekoća i sočnost budi najdublje uživanje, ili odlična prasetina tam tam – prošaran komad otkošćenog mesa u bajadera stilu sa dodatkom domaćeg pirea, mladog grilovanog luka i aromatičnog džema od maline sa primesama tartufa. Za osećaj gastronomske umetnosti valja na kraju probati zavodljivi pistać kolač na beloj čokoladi sa gelom od maline i sladoledom ili, možda, domaću pitu od jabuka sa sosom od vanile. Zaigrajte igru hedonizma, baš kao nekada Josephine.
https://rs.gaultmillau.com/sr/restaurants/restoran---koktel-bar-josephine

Главни кувар: Zdravko Štrbac
Адреса: Kralja Milutina 33, 11000 Beograd
WEB: http://www.josephinebelgrade.com/
Phone: +381 (0) 6 270 0800</description>
      <Point><coordinates>20.466428,44.804039,0</coordinates></Point>
  </Placemark>
  <Placemark>
	<name>RESTORAN GILDA</name>
	<description>Бодови: 13.5
Капе: 2

Prestižna, prefinjena i otmena, Gilda je mesto za više nego prijatan susret sa modernom vizijom tradicionalne italijanske kuhinje. Divno staro zdanje iz 1926. godine, tik ispod Karađorđevog parka, modernog enterijera i elegantne postavke, idealan je ambijent za uživanje u autentičnim ukusima. Meni je promišljeno kratak sa reprezentativnim izborom precizno izvedenih jela u kojima dolazi do izražaja raskošna aroma kvalitetnih namirnica. Otvara ga selekcija izuzetnih Damini delicija, kao i atraktivni karpačo od marinirane ribe, autentični vitello tonnato i odlična burata sa karamelizovanim paradajzom. Kvalitetno maslinovo ulje i sjajna selekcija peciva savršena su pratnja, dok razigrana fritto misto selekcija sa majonezom od crnog i belog luka direktno izmešta na Apeninsko poluostrvo gde vas dalje suptilno zadržava tradicionalna melanzana. Među pastama pažnju privlače sveže fettuccine sa domaćom kobasicom i brokolijem, a nas su potpuno osvojile suptilne raviole sa pečurkama, sjajnim zanatskim sirevima i posute lešnikom. Juneća taljata raskošno je pokazala znalački pristup u odabiru i pripremi mesa, a selekcija kotleta i rebrasti biftek Rubia inspiracija su u ovom delu menija. Sa druge strane je dobar izbor jadranske ribe, te grilovana hobotnica i škampi. Sve to uz profesionalan i diskretan servis. Originalni tiramisu, efektni creme brule i čokoladni fondan dostojno zatvaraju hedonistički krug koji fino spaja šarm Mediterana i šmek Beograda.
https://rs.gaultmillau.com/sr/restaurants/restoran-gilda

Главни кувар: Danielle Moretti
Дани затварања: недеља
Адреса: Skerlićeva 6, 11000 Beograd
WEB: https://gilda.rs/
Phone: +381 (0) 6 327 7086</description>
      <Point><coordinates>20.466935,44.796676,0</coordinates></Point>
  </Placemark>
  <Placemark>
	<name>RESTORAN PAVILION</name>
	<description>Бодови: 13.5
Капе: 2

Jedan od interesantnijih butik hotela u srcu Beograda u okviru svoje ponude može da se pohvali i restoranom sa modernim i urbanim konceptom. Tokom dana atmosfera je namenjena gradskim sastancima, poslovnim ručkovima ili trenucima u kojima samo želite da uživate u miru, a večeri su posvećene dobrom provodu, izlascima koje će odlično ispratiti stručno osoblje bara sa odličnom ponudom koktela, kao i muzikom za dobru atmosferu. Iako je kuhinja okrenuta ka kvalitetnoj bistro ponudi u smislu namirnica, tehnika pripreme, nežne fuzije elemenata svetskih kuhinja, kao i prezentacije ostaje dovoljno pojednostavljena da može lepo da zaokruži potrebe hotela i samog koncepta restorana. Sve što smo probali bilo je izuzetno ukusno, lepo prezentovano i posluženo uz osmeh na licu. Odlična vinska karta, kao i barska ponuda jedan su od aduta Paviliona. Na jelovniku ćete, pored nekoliko odličnih vegetarijanskih i veganskih opcija, pronaći najveći deo specijaliteta iz bistronomske all stars ekipe – pačji file, jagnjeća kolenica, juneći obrazi ili osso bucco, što pozdravljamo kao gurmani i ljubitelji ovakve selekcije. Čini se da je u poslednje vreme trend korišćenja demiglasa na više mesta u jelovniku sve prisutniji, što smo primetili i ovde. U najavi novog menija imaju priliku da goste iznenade nekim novim zanimljivim sosom.
https://rs.gaultmillau.com/sr/restaurants/restoran-pavilion

Главни кувар: Aleksandar Dimitrijević
Адреса: Dobračina 39, 11000 Beograd
WEB: https://hotelpavilion.rs/
Phone: +381 69 369 6369</description>
      <Point><coordinates>20.463821,44.820651,0</coordinates></Point>
  </Placemark>
  <Placemark>
	<name>RESTORAN SALON 5 A</name>
	<description>Бодови: 13.5
Капе: 2

Ukoliko niste čuli za ovaj restoran, to ne treba da vas čudi jer su njegova nenametljivost i diskretni šarm očigledno namerni deo imidža ekskluziviteta koji neguje. Lociran u stanu salonskog tipa u mirnoj ulici, u blizini centra Zemuna, nagoveštaj svog postojanja daje samo malim natpisom na interfonu zgrade. Jednom pošto zakoračite unutra i poslužite se hladnom vodom i tračicom slatkog od dunje, imaćete osećaj da ste došli u stan starih prijatelja čije uređenje je sudar modernog i retro stila. Ljubazno osoblje sa šeficom kuhinje na čelu učiniće da fine dining iskustvo bude za pamćenje. Meni koji se menja svakih nekoliko meseci odlikuju zanimljivi nazivi jela i maksimalna svedenost, a opet dovoljan izbor da svako odabere ponešto. U aktuelnom, koloritnom meniju, gde jelo simbolizuje eksploziju boja, ukusa i usklađenih aroma, šareni sklad otvara predjelo paradize. To je miks barenih čeri paradajza i kuglica od dinje, sa sušenom, hrskavom buđolom, serviran u sosu od krem sira, sa dodatkom maslinovog ulja i esencije sremuša. Naredno gurmansko zadovoljstvo skrojeno je u tri reči – coin coin coin. U pitanju su marinirana pačja prsa, sa prilogom od grilovane špargle, demiglas sosa sa pinjolama, dižon senfa i, povrh svega, komadom guščije paštete. Za kraj probajte italodisco – biskvit od čokolade potopljen u sos od vanile, sa dodatkom ekstrakta maline i kivija, te barenom breskvom koja se servira preko biskvita.
https://rs.gaultmillau.com/sr/restaurants/restoran-salon-5-a

Главни кувар: Anđela Risimić
Дани затварања: Понедељак
Адреса: Avijatičarski trg 5, 11080 Beograd
WEB: https://salon5a.com/
Phone: +381 (0) 6 324 4656</description>
      <Point><coordinates>20.4127702,44.8410361,0</coordinates></Point>
  </Placemark>
  <Placemark>
	<name>RESTORAN SPLAV SUVENIR</name>
	<description>Бодови: 13.5
Капе: 2

Iako ih nema previše, u Srbiji postoje restorani koji su prvo uspešno savladali određeni aspekt ugostiteljstva, a potom magistrirali i doktorirali na tom terenu. Splav restoran Suvenir je upravo jedan od takvih, sa neponovljivom atmosferom koju brižljivo neguju. U bilo koje doba dana da se nađete na Savskom keju, prijaće vam idilična atmosfera u Suveniru. Jutarnje zimsko sunce, večernje pucketanje vatre u kaminu i savršena rasveta ili letnje uživanje u bašti budi osećaj uživanja samo zbog činjenice da se baš tu nalazite. Prema našem poslednjem iskustvu, uz izuzetno profesionalno osoblje koje je ljubazno i puno entuzijazma, može se očekivati još jedan doktorat – na temu servisa. Sve pohvale! Jelovnik je znalački osmišljen i precizno zadovoljava potrebe njihove klijentele, a uloženo je puno truda i u samo iskustvo obedovanja. Kolica sa vrućim, ogromnim domaćim hlebom koji je tek izašao ispod sača i koji se seče pred gostima, te konobari koji na kolicima čiste ribu ili vade kosti iz preukusnog prasećeg pečenja, doprinose prijatnoj atmosferi i osećaju da je svaki gost važan. Odlična i obimna vinska karta, dovoljan broj vina na čašu i kvalitetna preporuka konobara učiniće da vinsko iskustvo bude podjednako kvalitetno. U ponudi su specijaliteti kao što je punjena vešalica Suvenir, rebarca sa šitake pečurkama, veliki izbor jadranske ribe i morskih plodova, kao i ozbiljna sekcija sa rečnom ribom. Nećete pogrešiti šta god da odaberete sa glavnog menija ili od deserata.
https://rs.gaultmillau.com/sr/restaurants/restoran-splav-suvenir

Главни кувар: Vaso Milenić
Дани затварања: Понедељак
Адреса: Gandijeva bb, Blok 44, 11070 Novi Beograd
WEB: https://www.splavsuvenir.rs/
Phone: +381 61 302 1577</description>
      <Point><coordinates>20.3889098850779,44.7950136745456</coordinates></Point>
  </Placemark>
  <Placemark>
	<name>RESTORAN STARI ŽABAR</name>
	<description>Бодови: 13.5
Капе: 2

Ekipa iskusnih ugostitelja koja je pre nekoliko godina s velikim entuzijazmom preuzela vođenje restorana Stari žabar opravdala je poverenje. Sve u čemu gost uživa – od ambijenta i usluge preko vinske karte do jelovnika podignuto je na viši nivo, a da u isto vreme Žabar nije izgubio ništa od šarma koji toliko volimo. Svakako jedna od najlepših lokacija za ručak sa pogledom na reku i tradicionalna destinacija za uživanje može se pohvaliti izuzetnim kvalitetom servisa. Profesionalno i elegantno, a u isto vreme toplo i neopterećujuće. Veliki deo specijaliteta na jelovniku sada su već dobro poznati klasici, o čijem kvalitetu se priča. Tu su, pre svega, čuvena ćuretina sa mlincima, dimljeni biftek i tuna, kao i tradicionalno predjelo Žabar, uz tople lepinje za start, kao i naš favorit – hobotnica sa pistaćima prelivena puterom. Od mesa preporučujemo teleći file i pačji batak, izvrsne pačje grudi, te jagnjeće i teleće kotlete. Pozicija na vodi podrazumeva da se na Žabaru služi i vrhunska rečna i morska riba. Podrazumeva se da će vam ljubazni konobari dati kvalitetnu preporuku. Da zaokruži uživanje, tu je izuzetno široka i dobro probrana vinska karta sa koje ćete lako upariti vina sa hranom. Za sam kraj ne propustite Baka Darin osvežavajući voćni kolač.
https://rs.gaultmillau.com/sr/restaurants/restoran-stari-zabar

Главни кувар: Marko Nedeljković
Адреса: Kej oslobođenja bb, 11000 Beograd
WEB: https://restoranzabar.rs
Phone: +381 69 319 1226</description>
      <Point><coordinates>20.423114,44.8277321,0</coordinates></Point>
  </Placemark>
  <Placemark>
	<name>RESTORAN VINSKA KUĆA KOVAČEVIĆ</name>
	<description>Бодови: 13.5
Капе: 2

Smešten u idiličnom okruženju Fruške gore, restoran Vinska kuća Kovačević je logična ekstenzija jedne od najuspešnijih vinskih priča na ovim prostorima. Impozantan objekat je projektovan tako da se uklapa u okolinu i odiše toplom i prijatnom atmosferom. Vinska kartaprezentuje sve stilove i nijanse vinarije Kovačević, od Rajnskog rizlinga i Souvignon Blanca, preko barikiranih vina do svežih ukusa i noviteta poput Orange vina. Kao uvod predlog su fine paštete, sremačka zakuska ili pak interesantan mus od gorgonzole. Za okrepljenje i zagrevanje neki od neobičnih potaža – mlada kopriva, vrganji, bundeva ili vinska supa. Odeljak specijaliteta od mesa otvara savršeno mekani ribić u mileramu sa pravim domaćim rezancima, pa slede rozbratna i biftek, T-bone i kotleti, kolenica i medaljoni. Iz peći na drva stižu teletina i rolovana jagnjetina, nadalje hrskava praseća bajadera i izdašan tomahavk, pačji batak pripreman u pačjoj masti i ćuretina sa mlincima, te sočna i obilna rebarca na medu sa zapečenim rezancima na puteru i sezonskim povrćem. Tu su još i salašarski petao, rindflajš i gulaš od divljači, kao i grilovani som, šaran i hobotnica u Rosetto vinu. Tradicionalnim vojvođanskim poslasticama teško ćete odoleti. Nećete pogrešiti ako odaberete penaste šnenokle i gomboce ili lenju pitu, štrudlu i rezanci sa makom, ili pak odličan čizkejk sa bundevom, dobru krempitu, Reform tortu... Ovo je idealno mesto da se upotpuni izlet na Frušku goru i pobegne od gužve i stresa.
https://rs.gaultmillau.com/sr/restaurants/restoran-vinska-ku%C4%86a-kova%C4%8Cevi%C4%86

Адреса: Kralja Petra 221, 22406 Irig
WEB: https://vinarijakovacevic.com/
Phone: +381 63 104 4934</description>
      <Point><coordinates>19.8396400942163,45.1322822202131</coordinates></Point>
  </Placemark>
  <Placemark>
	<name>RESTORAN ŠARAN</name>
	<description>Бодови: 13.5
Капе: 2

Restoran Šaran, smešten na jednom od najlepših delova zemunskog Keja, tik uz obalu Dunava, već godinama nosi titulu ugostiteljske institucije i svakome je prva asocijacija kada pomisli na rečnu i morsku ribu, Dunav i Zemun. Kao i u svaki ozbiljan restoran, i u Šaran se dolazi zbog više faktora, a glavni je svakako vrhunska ponuda najsvežije rečne i morske ribe, kao i plodova mora. Iako su često restorani ovog tipa orijentisani ka vrlo jednostavnim preparacijama, jer akcenat i jeste na kvalitetu namirnice, ovde ćete na jelovniku pronaći autorske specijalitete kakvi su fileti smuđa na vojvođanski način – zapečeni u testenini, dimljenom siru i maku ili zanimljive kombinacije kao što su vrhunske taljatele sa vongolama, vrganjima, gamborima i džemom od paradajza. Nema potrebe naglašavati da je dnevna ponuda morske i rečne ribe široka i da je krasi vrhunska svežina. Ostali, ne manje bitni razlozi koji čine Šaran vrhunskom gastro-destinacijom svakako su prelepa atmosfera stare zemunske kuće, uređene sa ukusom i toplinom, te odlična ponuda na vinskoj karti koju prate dobre preporuke izuzetno ljubaznog i stručnog osoblja. Tartari od gambora, hobotnica i škampa, karpačo od sabljarke ili tune, paštete od dimljenog šarana ili pršute od sabljarke, čuvena riblja čorba pripremljena po stogodišnjem receptu, buzare, rižota i jastozi, hrskavi riblji kotleti, medaljoni i fileti, sve što može i ne može da vam padne na pamet očekuje vas u zemunskom hramu ribe.
https://rs.gaultmillau.com/sr/restaurants/restoran-saran

Главни кувар: Nenad Lukić
Дани затварања: Понедељак
Адреса: Kej oslobođenja 53, 11080 Beograd
WEB: https://saran.co.rs/
Phone: +381 69 261 8235</description>
      <Point><coordinates>20.4129863,44.8480769,0</coordinates></Point>
  </Placemark>
  <Placemark>
	<name>STEAK &amp; WINE BAR</name>
	<description>Бодови: 13.5
Капе: 2

Nema puno restorana u kojima doslovno mogu fizički da vas sprovedu kroz svoju vinsku kartu. U prijatnom ambijentu Stake &amp; Wine bara to je praksa. Odlično informisano osoblje će vas povesti na turu upoznavanja sa impresivnom selekcijom vina, a potom preporučiti i sa vama dogovoriti o najboljoj strategiji i izboru kojim ćete pratiti vaš obrok. Po imenu restorana je očito da su stejkovi ovdašnji specijalitet, pa izborom stejka ne možete pogrešiti. Meso je vrhunskog kvaliteta, odličan tim kuvara ume da ga ispeče do savršenstva, a naš predlog je da tražite medium rare. No, pre nego što se prepustite čudesnim ukusima stejkova, obavezno probajte tartar. Juneći tartar La France se dokazao kao izuzetan klasik kremaste teksture i izvrsno balansiranih začina. Osim junećeg, u ponudi su još dve vrste tartara – konjski i riblji sa avokadom. Odlično je znati da tartar možete uzeti na pola porcije, te u jednom tanjiru možete da kombinujete dva ukusa. Kao laganija alternativa tu su izvrsne ručno rađene paste sa tartufima, teletinom ili gamborima, kao i odlična biftek salata. Preporuka je da probate i odležale ćevape na kajmaku koji se tope u ustima, a svaki zalogaj je savršen spoj izuzetno mekane strukture i najfinijeg ukusa junećeg mesa.
https://rs.gaultmillau.com/sr/restaurants/steak---wine-bar

Главни кувар: Božidar Marković
Адреса: Bulevar oslobođenja 73, 11000 Beograd
WEB: https://steakandwine. wixsite.com
Phone: +381 69 246 4258</description>
      <Point><coordinates>20.466881,44.78458,0</coordinates></Point>
  </Placemark>
  <Placemark>
	<name>TORO LATIN GASTROBAR</name>
	<description>Бодови: 13.5
Капе: 2

Toro Latin Gastrobar predstavlja fuziju latino kuhinje i pojedinih azijskih gastronomskih pravaca. Pored selekcije vrlo pažljivo posluženih fuzija ukusa ove dve kuhinje, na raspolaganju su i odlični kokteli, kao i probrana vinska karta, mahom oslonjena na region. Restoran je poznat i po vrlo izdašnom i ukusnom doručku koji služe vikendom, kada po vrlo razumnoj ceni možete probati gotovo sve iz bogate ponude za doručak. Naša preporuka je da ne propustite tartar biftek koji je ovde pripremljen sa posebnim latino tvistom. Naime, pored mrvljenog brazilskog oraha, bifteku se dodaju i marinirane jalapenjo papričice koje donose posebnu pikantnost i svežinu ovom klasiku. Dodatni plus je što ga kao posebni šou sjedinjuju za vašim stolom. Zanimljiv niz nastavlja se specijalitetima koje su nazvali suviče (spoj latino sevičea i azijskog sušija). Među toplim predjelima ističu se Firework gambori u hrskavoj tempuri koji su potom ušuškani u ljuti majonez. Bilo da ste za takose, bilo za meso sa grila, Toro vas neće izneveriti. Za ljubitelje kvalitetnog mesa odličan izbor su Toro Steak, Black Angus tomahawk ili dry aged rib eye. Uz njih ne propustite izvrsne pečene paprike koje su dodatno obogaćene ajolijem od indijskog oraha i zaslađene passion fruit glazurom! Zaista na fantastičan način prate odlično pripremljene komade mesa sa grila. Ukoliko ste za desert, njihova verzija Tres Leches je odlična, dok je La Bomba događaj za pamćenje!
https://rs.gaultmillau.com/sr/restaurants/toro-latin-gastrobar

Адреса: Karađorđeva 2 - 4, Beton hala, 11000 Beograd
WEB: https://www.richardsandoval.com/toro-serbia
Phone: +381 11 303 4342</description>
      <Point><coordinates>20.4483474671305,44.8194252928559</coordinates></Point>
  </Placemark>
  <Placemark>
	<name>BUDDHA-BAR</name>
	<description>Бодови: 13
Капе: 2

Pozicioniran u centralnom delu modernog rezidencijalno-poslovnog kompleksa Beograd na vodi, restoran Buddha Bar odiše mistikom i egzotikom dalekog Orijenta. Upečatljivo uređen enterijer krasi velika statua zlatnog Bude, a upečatljiv dizajn prostora nastavlja se i u prijatnoj bašti. Pažljivo koncipiran meni otvara vrata neobičnim ukusima i kombinacijama koje će sigurno biti lepo iznenađenje. Ređaju se specijaliteti poput pikantnog tuna tiradita sa miksom soseva togaraši, halopenjo i juzu ponzu tartuf, pržene lignje sa slatko-ljutim prelivom i notama čili paprike i mente ili letnja tartuf pileća gioza sa šitaki pečurkama i terijaki sosom. U odeljku na kašiku čeka vas tradicionalna tom jam supa, sa finim komadićima gambora, lignji i pečuraka ili egzotična ramen supa sa kokosovim mlekom. Ljubitelji vegetarijanskih specijaliteta ovde će imati širok izbor – od avokado suši rolnica, preko kinoa salate, pa sve do prženog tofua sa sosom od crnog pasulja. Kao glavne specijalitete ne propustite sočni biftek iz voka ili provokativnu domaću crvenu kari pastu sa svinjskim rebrima. Tu je i bbq piletina sa pet začina. Nezaobilaznu celinu čine i različite kreacije sušija, poput hrskavih kraba ili ljutih tuna rolnica. Da začini koncepciju ponude, tu je i bogat izbor odrezaka sa paletom soseva. Slatki kutak donosi izvrsne bajadere sa pralinom i susamom ili kokos malina kolač.
https://rs.gaultmillau.com/sr/restaurants/buddha-bar-restaurant

Главни кувар: Hector Alday
Адреса: Hercegovačka 14a/b, 11000 Beograd
WEB: https://buddhabarbeograd.rs
Phone: +381 11 412 5601</description>
      <Point><coordinates>20.4489143,44.8083542,0</coordinates></Point>
  </Placemark>
  <Placemark>
	<name>CUBO</name>
	<description>Бодови: 13
Капе: 2

Na lepoj lokaciji u blizini Dunava i omiljenog novosadskog Štranda Cubo vas dočekuje u senovitoj bašti ili prijatno modernom enterijeru. Uz vinsku kartu koja pokriva srpsku vinsku produkciju, ovdašnji meni poziva na šetnju različitim stilovima i ukusima. Poduža selekcija supa na samom početku to i potvrđuje, uz lucidnu kombinaciju sa jabukama i orasima u potažu od celera, te ubedljiv konzome sa raviolama. U segmentu predjela za preporuku su dva musa – od plavog sira sa džemom od smokava, te od pileće džigerice sa Oxford sosom, a uz njih savršeno ide ukusna fokača. U ovom delu jelovnika su i burata sa crvenom pomorandžom i pohovani kamember sa brusnicom, tuna karpačo i losos sa kavijarom od nara. U širokom izboru na meniju je desetak vrsta pica, od kojih pažnju privlače Cubo sa svinjskim fileom, Rustic i Bolognese, kao i zanimljiva ponuda pasta i rižota. U bogatom ribljem segmentu, kao i među mesnim specijalitetima zaista nije lako napraviti izbor. Od pačetine i piletine do kotleta i stejkova. Uz pravu preporuku ljubaznog osoblja pokazalo se da smo napravili pravi izbor: dodir Azije kroz pileći batak u medu, povratak na domaći teren uz juneće obraze sa krompir pireom i raguom od pečuraka, do iskoraka uz rebra u pikantnom sosu sa sotiranim povrćem. Za kraj uz odlučnu preporuku konobara biramo lucidne pečene Mocart kugle u sosu od kafe, te čokoladne listiće punjene kremom od bele čokolade i indijskog oraha sa sorbeom od borovnice. U tri reči: prijatno, ljubazno i ukusno.
https://rs.gaultmillau.com/sr/restaurants/restoran-cubo

Главни кувар: Miloš Vekić
Адреса: Strumička 16, 21000 Novi Sad
WEB: http://www.cubonovisad.rs
Phone: +381 (0) 2 142 1721</description>
      <Point><coordinates>19.850208,45.23929,0</coordinates></Point>
  </Placemark>
  <Placemark>
	<name>RESTORAN &amp; KOKTEL BAR ANGRY MONK</name>
	<description>Бодови: 13
Капе: 2

Na ulaznim vratima Angry Monka stoji natpis – Cocktail Lab and Food Temple. Početak gastronomskog iskustva otvorite posebno dizajniranim koktelom, a naša preporuka je Is It Safe, koji stiže na sto zapaljen, tako da je i vizuelno zabavno iskustvo. Iako je akcenat svakako na izvanrednom sušiju, nemojte dozvoliti da se tu zaustavite. Zapečeni cvetovi karfiola, koji su u činiji suprotstavljeni hrskavom ekspandiranom pirinču, a zatim prekriveni čipsom od listova bosiljka i nane i ukrašeni cvetovima, zaista su spektakl za sva čula. Tome dodajte tuna tataki na tartaru od cvekle i vaše gastronomsko putovanje će već krenuti u dobrom smeru. Ramen izgleda kao da je izašao direktno iz nekog japanskog restorana. Zaista pravo umami iskustvo. Ako ste raspoloženi za nešto konkretnije, nemojte zaobići svinjska rebarca u azijskom BBQ sosu servirana na savršenom slanom kroketu od slatkog krompira. Ovo jelo je posluženo sa malenom satarom, kojom lako sečete listove mesa, a ono se praktično topi u ustima. Ukoliko nekim slučajem ostane prostora, obavezno obrok zaokružite ovsenom pitom Crack Pie, koja je simfonija slatkog i slanog, hrskavog i kremastog, i puterastog. Celokupno iskustvo zaokruženo je besprekorno profesionalnim i prijatnim osobljem koje će vas rado posavetovati i voditi kroz ovo putovanje po Aziji.
https://rs.gaultmillau.com/sr/restaurants/restoran---coctail-bar-angry-monk

Главни кувар: Nikola Lukić
Адреса: Uzun Mirkova 11, 11000 Beograd
WEB: https://angrymonk.rs
Phone: +381 64 612 3123</description>
      <Point><coordinates>20.4546919,44.8205617,0</coordinates></Point>
  </Placemark>
  <Placemark>
	<name>RESTORAN &amp; SUSHI BAR BIZU</name>
	<description>Бодови: 13
Капе: 2

Bizu je dugo poznat kao omiljeno mesto ljubitelja sušija, ali čari njegove kuhinje se tu ne završavaju. Prijatno osoblje će vas dočekati u kutku u kome se zaista možete sakriti od ostatka sveta i prepustiti se vrhunskim ukusima Dalekog istoka. Dok budete prelistavali šarenoliki meni, obavezno prvo poručite Crispy Edamame, poseban obrt poznatog japanskog klasika. Svaki edamame je zasebno pohovan u tempuri i potom začinjen uljem od tartufa. Ukoliko se odlučite za laganiji obrok, tu su izvrsne obrok salate Wakame King Kraba ili Kinoa Edamame salata. Kuhinja nudi četiri izvrsna tartara – od tune, losose, bifteka i brancina, a u dogovoru sa konobarom možete modifikovati začinjenost i ljutinu. Kada odaberete svoj ukus, poslužiće vam ga na hlebu od heljde ili na nori algama u tempuri, što je naš savet! Pored izvrsnih gyoza i prolećnih rolnica, tu je široka selekcija nudli, kombinacija u voku, kao i raznih specijaliteta u tempuri. Bilo da ste raspoloženi za ribu, bilo za meso, izbor vas neće ostaviti ravnodušnim. Tuna ide na nekoliko načina, a mi bismo izdvojili tunu u biberu ili evropsko-azijski miks, Tuna Wellington. Naravno, tu su i varijacije na temu u Teriyaki sosu, kao i izvrsni bifteci i ramsteci. Sve ovo možete ukombinovati sa zaista izvrsnom selekcijom vina, kao i vrlo pitkim azijskim pivima. Ukoliko ostane mesta za desert – njihove bajadere su s razlogom na dobrom glasu.
https://rs.gaultmillau.com/sr/restaurants/restoran---sushi-bar-bizu

Главни кувар: Stefan Tošić
Адреса: Andre Nikolića 1–3, 11000 Beograd
WEB: https://bizu.rs/en/home/
Phone: +381 11 369 2570</description>
      <Point><coordinates>20.4396335,44.7882632,0</coordinates></Point>
  </Placemark>
  <Placemark>
	<name>RESTORAN COMUNALE</name>
	<description>Бодови: 13
Капе: 2

Comunale važi za jedan od zaštitnih znakova Beton hale, popularne beogradske destinacije za gurmane i za ljubitelje dobrog provoda. Uz minimalizam u enterijeru, sa akcentom na mediteransko- italijansku kuhinju i pažljivo biranu selekciju pića, ovaj restoran nudi više nego zanimljivo iskustvo. Da otvorite apetit, možete krenuti od bogatog izbora premijum italijanskih delikatesa i sireva, brusketa sa grilovanom paprikom i kozjim sirom ili pak onih sa tartufima i vrganjima. Ako ste za laganiju opciju, preporuka je neka od sjajnih, egzotičnih salata poput one sa hobotnicom ili povrćem, crvenom kinoom, nanom i matovilcem. Sa domaćim pastama i njokama takođe nema greške, bilo da se opredelite za mesnu – pljukanci sa biftekom, riblju – pasta sa gamborima, kozicama, tikvicama i šafranom ili vegetarijansku varijantu – tagliolini alla norma sa čeri paradajzom, plavim patlidžanom, mocarelom i rukolom. Slede fokače, pice, pa meso ili riba iz Josper peći nezaboravnog, dimljenog ukusa i mirisa. Grilovani divlji losos ili pak pileći file sa pireom od karfiola se moraju probati. Konačno – zasladite avanturu kolačem od tri vrste čokolade bez glutena, sufleom ili flanom sa voćem i kremom od vanile.
https://rs.gaultmillau.com/sr/restaurants/restoran-comunale

Главни кувар: Marko Lukić
Адреса: Karađorđeva 2–4, Beton hala, 11000 Beograd
WEB: https://comunale.rs
Phone: +381 11 303 7337</description>
      <Point><coordinates>20.4483725489365,44.819373390802</coordinates></Point>
  </Placemark>
  <Placemark>
	<name>RESTORAN DORIAN GRAY</name>
	<description>Бодови: 13
Капе: 2

Prijatan enterijer i senovita bašta pod krošnjama, uz elegantan seting, dobar servis i vinsku kartu sa respektabilnim brojem etiketa, samo su neki od razloga da se opredelite za ovaj restoran na Dorćolu. Na dovoljno širokom jelovniku počinje zanimljiva šetnja po kuhinjama sveta. Upravo takav je bio izbor nekoliko predjela koja smo odabrali za početak – odlična, tradicionalna Parmigiana di Melanzane sa jedne strane, a sa druge intrigantni zapečeni Julienne krem od pečuraka poslužen sa tost hlebom. Među starterima su tartari – biftek i tuna, karpačo i delikatesi od mangulice, te brusketi, sotirane šumske pečurke i lignje a la Andaluzija. Ukoliko ste za pastu ili rižoto, naše su preporuke taljatele sa pršutom i tartufima, odnosno rižoto sa Arborio pirinčem sa morskim plodovima. Selekcija specijaliteta donosi bifteke u raznim opcijama, a našu pažnju privukla je odlična Skvodorovka, atraktivno posluženo rusko jelo, upečatljivo začinjena kombinacija sa komadima goveđeg filea, aromatičnog krompira, luka i šampinjona. Tuna sa susamom i biberom i terijaki losos, brancin i orada, gambori Mediteraneo i lignje na žaru okosnica su ovdašnje ponude u ribljem delu menija, a pačetina sa medom i kajsijama, teleći obrazi u palentii Zerak piletina u mesnom delu. Za kraj – Oscar Wilde &amp; Dorian Gray. Prvo je maštovito serviran kolač od belgijske čokolade sa borovnicama i seckanim lešnikom, a drugo su kremaste palačinke filovane maskarpone sirom, šlagom i suvim voćem, te prelivene sirupom od pomorandže.
https://rs.gaultmillau.com/sr/restaurants/restoran-dorian-gray

Главни кувар: Nenad Filipov
Адреса: Kralja Petra 87–89, 11000 Beograd
WEB: https://doriangray.rs/
Phone: +381 (0) 6 356 5065</description>
      <Point><coordinates>20.4593187,44.8231379,0</coordinates></Point>
  </Placemark>
  <Placemark>
	<name>RESTORAN RODIZIO</name>
	<description>Бодови: 13
Капе: 2

Duh latinoameričkih hacijendi vlada kuhinjom u kojoj centralno mesto zauzimaju odležali, prvoklasni komadi mesa i izuzetan način njihove pripreme, serviranja i prezentacije. Sve to preneto je u poslovni distrikt Novog Beograda i čini ponudu restorana Rodizio. Luksuzno i moderno opremljen ambijent sa rančerskim motivima i izložbenim vinskim i mesnim vitrinama, te ljubazno i uigrano osoblje već u prvom utisku govore da vas čeka uživanje. Udobno se smestite i naručite neko dobro crveno vino. Preporuka je da se ne preskoči ono iz Južne Afrike, pa degustacija može da počne. Vi birate da li ćete probati meso odležalo 25, 50 ili 90 dana, te da li će izbor pasti na t-bone steak, tomahavk, porterhouse ili klasični biftek. Za dozu luksuza začinite meso ljuspicama zlata, a za pravu rapsodiju ukusa tu je kao dragulj u ponudi – picanha, najsočniji komad prošaranog junećeg mesa. Ako vam je apetit lavovski i spremni ste za mesni zemljotres, obavezan je specijalitet kuće – Rodizio grill ili selekcija 11 različitih vrsta mesa. Zadovoljstvo nije samo za nepce već i za oko jer se Rodizio grill servira na poseban način. Verzirani konobari, kortadori, sa velikog mača seckaju komade mesa pred vama i služe ih odlično uigranim ritmom iz više malih porcija, čineći da svaki zalogaj sačuva savršenu sočnost i temperaturu. Ako sve ovo nije bilo dovoljno slatko, za kraj tu je rodizio premium kolač ili porcija ćurosa.
https://rs.gaultmillau.com/sr/restaurants/restoran-rodizio

Главни кувар: Branislav Soboča
Адреса: Bulevar Milutina Milankovića 11b, 11070 Novi Beograd
WEB: https://rodizio.rs/
Phone: +381 11 450 0895</description>
      <Point><coordinates>20.4073152,44.8135247,0</coordinates></Point>
  </Placemark>
  <Placemark>
	<name>RESTORAN RUBIN</name>
	<description>Бодови: 13
Капе: 2

Uokviren zelenilom Košutnjaka, sa spektakularnim pogledom na grad, Rubin se definiše kao mesto fine domaće kuhinje, duge tradicije i zavidne reputacije. Elegantan unutrašnji deo, diskretna i više nego prijatna usluga, te respektabilna vinska karta i sjajna selekcija vrhunskih pića čine Rubin unikatnim mestom, posebnim u svakom detalju. U letnjoj sezoni, naročito vikendom, rezervacija u bašti praktično je obavezna, a unutrašnji deo pruža ništa manji užitak. Petkom i vikendom je živa džez svirka, te savetujemo da odvojite dovoljno vremena i nigde ne žurite. Apsolutna preporuka za početak je tartar biftek. U uvodnom delu je i selekcija mesnih i mlečnih delikatesa, interesantan zapečeni kelj, pohovani celer i gulaš od vrganja. Glazirani obrazi s pravom su jedan od specijaliteta glavnog dela menija. Savršeno su mekani i servirani na pireu od celera. Za preporuku je i hrskava bajadera od mangulice na pireu od graška, sa ukišeljenim lukom. Medaljoni na ciriški način još jedan su od ovdašnjih favorita, a uz nacionalne specijalitete sa roštilja, tu su i brizle, mućkalica, teleće pečenje i kotlet, pačji file sa batatom i batak u sosu od porta. Pladanj sa poslasticama iznosi se na kraju obroka i mami uzdahe, te nije lako odlučiti se između rafaelo kolača, čokoladne sfere ili gratiniranih malina, a Paris brest i zanimljiv slatki miks u teglici ostavili su odličan utisak kao i sve što smo ovde probali.
https://rs.gaultmillau.com/sr/restaurants/restoran-rubin

Главни кувар: Darko Kovačević
Дани затварања: Понедељак
Адреса: Kneza Višeslava 29, 11030 Beograd
WEB: https://www.restoranrubin.com/
Phone: +381 (0) 6 326 7702</description>
      <Point><coordinates>20.437885,44.753923,0</coordinates></Point>
  </Placemark>
  <Placemark>
	<name>RESTORAN SAKURA</name>
	<description>Бодови: 13
Капе: 2

Ovo mesto je posebno po tome što nećete pogrešiti bilo da ste raspoloženi sa koktel, bilo za suši ili pak neki specijalitet sa Dalekog istoka. Sakuru čine moderno dizajniran prostor sa azijskim detaljima i meni sačinjen od široke lepeze kuhinja sa Dalekog istoka. Ozbiljan akcenat je stavljen na vizuelnu prezentaciju, tako da očekujte da će svako jelo biti izuzetno instagramično! Da, suši je očekivan izbor, ali meni ovog lokala nudi i specijalitete koji će vam mnogo duže ostati u sećanju. Recimo, korejska Kimchi Tuna koja najviše podseća na tuna tartar dodatno podignut kimčijem i hrskavim komadima povrća koji nadograđuju kremastu strukturu tune i donose poseban kiselkasto- ljuti užitak u svakom zalogaju. Neće vas ostaviti ravnodušnim klice i brokoli, a kamoli Nasi Goreng, Pad Thai ili specijaliteti u tempuri. Saint Jaqcues na grilovanom povrću u slatkom sakura sosu i Hoisin Losos su prava poslastica za ljubitelje plodova mora. Stir fry pačetina sa sušenim čilijem i sečuan biberom donosi talase prijatne ljutine, ali i specifični ukus sečuana, zaista poseban zalogaj za sladokusce. Bulgogi ili slatko-kisela svinjetina su tu za ljubitelje azijskih klasika. Obavezno ostavite mesta za slatkiše! Uživaćete ako odaberete neki domaći sladoled, u našem slučaju to je bio odličan sladoled od batata, ili pak mekane zalogaje sticky pirinča.
https://rs.gaultmillau.com/sr/restaurants/restoran-sakura

Главни кувар: Nikola Bradić
Адреса: Karađorđeva 2–4, 11000 Beograd
WEB: https://sakurarestoran.rs/
Phone: +381 60 365 4044</description>
      <Point><coordinates>20.4478829,44.8201877,0</coordinates></Point>
  </Placemark>
  <Placemark>
	<name>RESTORAN THE TWENTY TWO</name>
	<description>Бодови: 13
Капе: 2

Elegantno opremljen restoran The Twenty Two nalazi se na vrhu hotela Metropol i nudi panoramski pogled na grad koji oduzima dah. Prefinjenost enterijera, moderan dizajn, kao i profesionalno osoblje koje vas dočekuje sa osmehom prve su impresije kad kročite u ovaj prostor. Pažljivo koncipiran meni ne sadrži brojna jela, ali svako ponaosob predstavlja pravi mali podvig. U sekciji hladnih predjela izdvajaju se dimljena burata u lisnatom testu sa prelivom od napoli sosa, kao i greni smit pačji konfit – zavodljiva kombinacija džigerice, kisele jabuke i karpača od pečuraka. Tople zalogaje otvara pomalo iznenađujuća selekcija domaćeg bureka, ali u modernoj izvedbi – rastavljenog na segmente sa kajmakom, grčkim jogurtom i sirom. Sledi kompletna egzotika – rižoto sa škampima i kumkvatom, serviran sa prilogom od celera, putera, tikvica i bundevinog ulja. Za zadovoljstvo na kašiku tu su čaj od junetine i toskanska paradajz supa. Krunu ponude nose glavna jela poput odreska od iberiko svinje sa tamnim pivom i prilogom pite sa kremom od starog sira i krompira ili pačetina servirana u mleku. Riblji meni nudi ukuse sočnog lososa u korici ili pak fileta barbuna sa pireom od kukuruza šećerca. Za preporuku je i odabrana selekcija stejkova. Slatku završnicu kreira pena od kokosa ili belgijska bašta sa tri vrste čokolade i različitim teksturama.
https://rs.gaultmillau.com/sr/restaurants/restoran-the-twenty-two

Главни кувар: Stefan Dragičević
Адреса: Bulevar kralja Aleksandra 69, Hotel Metropol, 11000 Beograd
WEB: https://www.metropalace.com
Phone: +381 11 333 3120</description>
      <Point><coordinates>20.4735672498647,44.8067982290271</coordinates></Point>
  </Placemark>
  <Placemark>
	<name>RESTORAN ČAJKOVSKI</name>
	<description>Бодови: 13
Капе: 2

Nekadašnja Kafana Moskva, a danas restoran Čajkovski jedno je od onih mesta koja su svojim dugogodišnjim prisustvom na ugostiteljskoj sceni ostavila istorijski trag i na Beograd i na sve one koji su prošli kroz njih. Mesto puno priča, poseta istorijskih ličnosti i onih svakodnevnih u potrazi za čašicom razgovora kao i čuvenom tortom Moskva šnit, koji je svakako jedan od najčuvenijih beogradskih hotelskih rituala mnogih generacija. Restoran Čajkovski pod vođstvom novog Chefa prepoznao je na pravi način neke od važnih ugostiteljskih trendova, pre svega važnost porekla namirnica i promovisanje njihovih lokalnih geografskih odličja. Tako na jelovniku možete pronaći sir od kozjeg mleka iz sela Gunjaci ili đubek, sir od parenog testa poreklom iz mlekarske škole iz Pirota. Ovo pozdravljamo jer je oslanjanje na kvalitet namirnice, koji bez odnosa prema poreklu ne može da postoji, zajedno sa kulinarskim znanjima i tehnikama jedino pravo rešenje za kvalitetnu hranu. Na jelovniku se nalazi i internacionalni specijaliteti Italije, Grčke i Francuske uokvirene u jedan originalan, zreo i smislen koncept prestoničkog hotelskog restorana. Uz zvuke sa koncertnog klavira uživaćete u kvalitetnom servisu i dobroj hrani na jednoj od najcentralnijih lokacija u Beogradu.
https://rs.gaultmillau.com/sr/restaurants/restoran-%C4%8Cajkovski

Главни кувар: Đorđe Klipić
Адреса: Terazije 20, Hotel Moskva, 11000 Beograd
WEB: https://hotelmoskva.rs
Phone: +381 69 842 0436</description>
      <Point><coordinates>20.4606289702137,44.8129157315437</coordinates></Point>
  </Placemark>
  <Placemark>
	<name>SALAŠ 137</name>
	<description>Бодови: 13
Капе: 2

Salaš 137 pleni autentičnim vojvođanskim duhom, a na tragu ambijenta i atmosfere je i ovdašnja domaćinska kuhinja. Na početku obavezno probajte neku od rakija, a tokom obroka zalogaje lepo prate vina iz lokalnih vinarija. Kao uvod neki od ovdašnjih klasika: pašteta od dinstane guščje džigerice sa konjakom ili čekić, suva šljiva punjena sirom i rolovana u slanini, a naša preporuka je pečeni beli luk sa medom i ruzmarinom na maslinovom ulju. Ukoliko su na meniju, a nisu stalno, ne propustite dimljeni jezik ili odličnu sirovu pljeskavicu, srpsku verziju tartar bifteka, uz koju stižu kriške domaćeg hleba. Ne propustite seosku ili zaboravljenu salatu od sitno seckanog paradajza, praziluka, pečene slatke i ljute paprike, a ovde je obavezna i Popaj salata sa spanaćem i pečurkama. Glavni deo menija čini nekoliko celina. Sa roštilja stižu provereni specijaliteti, među kojima jagnjeći kotleti i sveža rebra sa žara. U pohovanom delu su Karađorđeva i bečka, a u vegetarijanskom testo nasuvo, geršla, tj. oljušteni ječam sa povrćem, prebranac i sataraš. Naša preporuka ide ka ukusima i miri- sima tradicionalne Vojvodine, među kojima su mekane rolovane teleće grudi na pire krompiru, neizostavna ćuretina sa mlincima, perkelt, hajdučki šaran i kolenica iz rerne sa krompirom i kajmakom, te moćna zapečena butkica u sosu od rena. I slatki deo ostaje na domaćem terenu – šnenokle, sočna pita sa makom, izdašne krempite... Salaš raspolaže i sa nekoliko soba uređenih u Alt Deutsche stilu, a tu je i konjički klub.
https://rs.gaultmillau.com/sr/restaurants/salas-137

Главни кувар: Marko Brzak
Дани затварања: Понедељак
Адреса: Međunarodni put 137, 21233 Čenej
WEB: https://salas137.rs/
Phone: +381 (0) 2 171 4505</description>
      <Point><coordinates>19.8402579972252,45.3665037199655</coordinates></Point>
  </Placemark>
  <Placemark>
	<name>SALAŠ VINARIJE ZVONKO BOGDAN BEOGRAD</name>
	<description>Бодови: 13
Капе: 2

Salaš Vinarije Zvonko Bogdan u Beogradu, smešten na samom početku Beton hale, osmišljen je po uzoru na originalni Salaš koji se nalazi na severu Srbije u blizini jezera Palić. Realizovana je zamisao da se u prestonicu prenesu posebni osećaji uživanja u dobroj domaćinskoj hrani, vinu i atmosferi ispunjenoj prijatnim zvucima tamburica. Možemo sa sigurnošću i sa zadovoljstvom reći da su u tome uspeli. Hrani se pridaje dužna pažnja i u procesu nabavke od proverenih dugogodišnjih dobavljača i pri obradi namirnica koje se spajaju u neke od najpoznatijih vojvođanskih specijaliteta. Tu je većina dobro poznatih specijaliteta sa originalnog Salaša, a neki novi su posebno pripremljeni za beogradske goste. Vojvođanska vruća gibanica jedna je od najboljih pita u kojima smo ikad uživali, odlično izvedene pohovane paprike punjene sirom i gurmanluci kakvi su marinirani dimljeni teleći jezik na podlozi od tortilje i salata od celera i kuvanih jaja. Ne propustite supu od morke sa griz knedlama! U prelasku na glavna jela predlažemo patku ispod sača posluženu na mlincima ili neki od gurmanluka kao što su kapama od jagnjećih pikljeva ili pikantni svinjski papci. Ne zaboravite da ste ipak na Salašu, na mestu za opuštanje, pa je u večernjim časovima pravo uživanje uz zvuke vojvođanskih tamburica i odabrane žive muzike.
https://rs.gaultmillau.com/sr/restaurants/salas-vinarije-zvonko-bogdan-beograd

Главни кувар: Dragan Stojanović
Адреса: Karađorđeva 2, Beton hala, 11000 Beograd
Phone: +381 (0) 6 968 0000</description>
      <Point><coordinates>20.449017,44.818448</coordinates></Point>
  </Placemark>
  <Placemark>
	<name>VINARIJA TARPOŠ</name>
	<description>Бодови: 13
Капе: 2

Među vinogradima sela Vrbica nadomak Aranđelovca, okružena obroncima planina Venčac i Bukulja, smeštena je vinarija simboličnog imena koje označava staru srpsku žensku kapu iz koje je nuđeno grožđe putnicima namernicima. Govorilo se da se u takvim kapama, tarpošima, može nositi dobro vino. Radom celokupnog tima vinarija Tarpoš potvrđuje ovaj izraz kvaliteta. Sa prostranim privatnim parkingom, luksuzno opremljenom unutrašnjom salom i terasom na dva kraka, te lepo uređenim enterijerom, već pri dolasku jasno je da su distinkcija, prestiž i uživanje osnovni motivi rada vinarije. Meni otvara vrata zadovoljstva sa predjelima kao što su sarmice u zelju sa nežnim sosom od milerama ili šljivama koje su bardirane slaninom i punjene finim nadevom od kozjeg sira. Tu je i avangardni sufle od rena sa prilogom od komadića jagnjećih leđa i prelivom od parmezana. Specijaliteti kuće su turnedo rosini – sočni biftek sa madera sosom, guščijom džigericom i tartufima, kao i egzotična mansaf jagnjetina sa prilogom od basmati pirinča i nadevom od kurkume, badema i jogurta. Ako ste raspoloženi za laganije zalogaje, probajte losos salatu ili onu sa ćurećim fileom. Zadovoljstvo obroka upotpunite klasičnim desertima poput zaher torte ili zaštitnim znakom kuće – Tarpoš palačinkama u šatou sa dodatkom grožđa. Notu svakog zalogaja neka prate probrane vinske etikete Tarpoša. Prepustite se i uživajte.
https://rs.gaultmillau.com/sr/restaurants/vinarija-tarpos

Адреса: Orašački put bb, 34300 Aranđelovac
WEB: https://www.tarpos.rs/
Phone: +381 69 200 5020</description>
      <Point><coordinates>20.5917017412418,44.3157855246264</coordinates></Point>
  </Placemark>
  <Placemark>
	<name>BUENA VIDA MEXICAN GASTRO-BAR</name>
	<description>Бодови: 12.5
Капе: 1

Svaki tanjir u gastro-baru Buena Vida donosi vibrantni temperament Meksika. Smešten u užurbanom poslovnom distriktu Navigator na Novom Beogradu, ovaj restoran jednako žive atmosfere svojim gostima nudi pregršt dobrih ukusa i pikantnih nota. Za početak tu su ručno pravljene gvakamole u varijanti sa mariniranim mangom, kozjim sirom i bosiljkom ili pak avokadom i sosom piko de galjo. Uz to odlično idu i naćosi mama sa sofrito pasuljem, pečenim kukuruzom i hrskavim tortilja čipsom ili naćosi loko sa ljutkastim toaredo papričicama i mača halapenjo salsom. U sekciji predjela ne treba preskočiti zapečeni ravni hleb, kokas, sa karpačom od bifteka, vatromet sosom, rukolom, mangom i salsa negrom, niti empanade – klasične meksičke pitice punjene filom od marinirane piletine sa kari kremom, verdita salsom i korijanderom. Još jedna obavezna stavka su takosi, koji idu u porciji od tri, a vaše je da odaberete opciju – amerikano, hrskavi gambori ili pak one sa grilovanom piletinom. Za glavne užitke tu su sočna meksička BBQ rebarca sa salsom od grilovanog ananasa, rančera ramstek serviran u finom wok sosu uz jasmin pirinač i pomfrit. Ako želite objedinjen utisak, postoji opcija menija Ukusi Meksika, gde možete iskusiti ceo svet meksičke kuhinje, u kombinaciji od svega pomalo. Slatki užici upotpunjuju avanturu, zato obavezno probajte i tradicionalne ćurose ili zanimljivi hit me kolač.
https://rs.gaultmillau.com/sr/restaurants/mexican-gastrobar-buena-vida

Главни кувар: Bojan Bočvarov
Адреса: Bulevar Milutina Milankovića 1i, Navigator Business Center, 11070 Novi Beograd
WEB: https://www.buenavidarestaurant.com/
Phone: +381 11 690 3311</description>
      <Point><coordinates>20.4226595462937,44.8062184262993</coordinates></Point>
  </Placemark>
  <Placemark>
	<name>CAMPANIA PIZZA GOURMET</name>
	<description>Бодови: 12.5
Капе: 1

Dašak Apenina i bogatih gurmanskih ukusa Italije donosi ponuda restorana Campania Pizza Gourmet. Kao kontrast strogom i hladnom poslovno-rezidencijalnom kompleksu u kom je smešten, ambijent restorana odiše toplinom i dobrodošlicom koju ćete iskusiti već sa prvim zalogajima, a ukusi su više nego sjajni. Započnite uživanje zapečenim krostinima u više opcija – sa paradajzom, dinstanim povrćem ili ndujom, pikantnom kobasicom iz Kalabrije. Tu su i klasici poput bokončinija od rikote i tikvica, sicilijanskih loptica od pirinča sa povrćem i mocarelom, arančini ili kaponate, dinstanog patlidžana u sosu od ekstradevičanskog ulja. Sve paste iz ponude potiču iz mesta Gragano, regija Kampanja, i rade se na bronzi. Vaše je samo da odaberete želite li njoke sa tartufima, taljatele sa više vrsta pečuraka, špagete a la putaneska ili pak neku od varijanti pasti. Sačuvajte mesta za neko od glavnih jela gde vas očekuju osvežavajuća piletina u sosu od limuna, juneće ćuftice dinstane u rerni sa prelivom od paradajza, losos sa povrćem iz peći na drva ili, možda, juneća rozbratna odležala 35–40 dana. Odlična selekcija napolitanskih pica spremljenih u peći na drva je priča za sebe. Neće vas razočarati ni slatki zalogaji, pa birajte između originalnog tiramisua, torte kapreze, panakote ili sorbe sladoleda od limuna. Uz aperol, grapu ili dobro vino imaćete pun gastro-doživljaj Italije.
https://rs.gaultmillau.com/sr/restaurants/campania-pizza-gourmet

Главни кувар: Radovan Radomirović
Адреса: Omladinskih brigada 86, lokal 3d, West 65, 11070 Novi Beograd
WEB: https://campania.rs
Phone: +381 69 213 4842</description>
      <Point><coordinates>20.4008740648028,44.812359127973</coordinates></Point>
  </Placemark>
  <Placemark>
	<name>CASA NOVA</name>
	<description>Бодови: 12.5
Капе: 1

Dorćolski restoran Casa Nova mami zavodljivom kombinacijom ukusa italijanske i francuske kuhinje. Čim kročite u romantični ambijent restorana sa dosta skrivenih kutaka, dočekaće vas ljubazno osoblje koje je tu da ispuni vaše želje. Sam meni strukturiran je u dva odeljka. U prvom, koji nosi odrednicu light, možete probati raznovrsna predjela poput sočne melanzane parmiđana ili rolovane mocarele sa pesto sosom. U okviru iste celine ne propustite paradajz čorbu sa pistaćima ili straćatelu, bistru pileću supu sa knedlicama od parmezana i peršuna. Lagani zalogaji uključuju i odabranu ribu – svežeg lososa sa šparglom ili dimljenu pastrmku, obrok salate ili salate uz obrok. Ne smete preskočiti ni neki od sjajnih rižota – sa tartufima, gamborima, povrćem ili pak domaćih pasta gde sami birate jednu od šest ponuđenih opcija testa. Drugi odeljak nazvan je fine menu i sadrži razne opcije mesa. Za preporuku je pačetina u sosu od bobičastog voća ili ćuretina u gorgonzola sosu. Eksploziju ukusa donose bifteci koji su takođe deo ove celine. Bilo da je reč o bifteku koji se služi na rukoli, sa vrganjima ili onom u pikantnim sosevima od konjaka i pinjola, zelenog bibera ili možda crvenog vina i suvog grožđa. Doživljaj zaokružite limun tartom ili čoko-musom. Iz dobre selekcije vina na čašu izaberite i neko uz desert.
https://rs.gaultmillau.com/sr/restaurants/restoran-casa-nova

Главни кувар: Srđan Savić
Адреса: Gospodar Jovanova 42a, 11000 Beograd
WEB: https://www.casanova.rs/
Phone: +381 11 303 6868</description>
      <Point><coordinates>20.462132,44.8200879,0</coordinates></Point>
  </Placemark>
  <Placemark>
	<name>DRUGA PIAZZA</name>
	<description>Бодови: 12.5
Капе: 1

Restoran ima dva prostrana nivoa i nezaobilaznu baštu u toplim danima. Odeljak Bruchetteria otvara meni, a tu su klasični brusketi sa paradajzom i mocarelom, moćne Friuli mesne rapsodije i sočni brusketi sa šumskim pečurkama i uljem od tartufa. Tu su i melanzana i grilovani miročki sir, potom sledi Salumeria selekcija delikatesa, te Antipasto Freddo sa nekoliko efektnih salata i dva intrigantna tartara – tuna sa aromatizovanom pomorandžom i pistaćima i biftek sa uljem od tartufa, piranskom solju i tapenadom od ligurijskih maslina. U središnjem delu restorana je pica peć na drva, te neizostavno probajte neku od kombinacija na testu savršene debljine. Raspon u ponudi ide od fokače sa pršutom do Breasole i Dassi sa italijanskom pršutom i Mortadela sa kremom od pistaća. Mesni i riblji deo podeljen je u dva segmenta – Italija, klasici na naš način koji predstavlja sve znamenite italijanske specijalitete i Carni locali gde su atraktivna svinjska BBQ rebra, zanatska kobasica i ramstek Verde. Posebno je izdvojen izbor mesa iz Mibrasa peći u kojoj se pripremaju najfiniji odresci poput japanskog wagyua, black Angusa i jagnjetine St. George iz Velsa. Na meniju su i interesantno komponovane paste, a sve to skladno prati vinska lista na kojoj dominiraju etikete iz Italije i Srbije. Harmonična Tricolore kombinacija museva, sjajan alpski kolač od jabuke, limun tart ili pak interesantan tiramisu sa lešnikom slatko i ubedljivo potvrđuju da je Piazza odličan izbor kada je italijanska kuhinja u pitanju.
https://rs.gaultmillau.com/sr/restaurants/druga-piazza-%E2%80%93-italian-restaurant

Главни кувар: Dragomir Ostojić
Адреса: Karađorđeva 2–4, Beton hala, 11000 Beograd
WEB: https://lapiazza.rs
Phone: +381 11 339 8333</description>
      <Point><coordinates>20.4485283188329,44.819154580944</coordinates></Point>
  </Placemark>
  <Placemark>
	<name>FRANZ BY TT</name>
	<description>Бодови: 12.5
Капе: 1

Franz by TT jedan je u nizu lifestyle projekata koji su u poslednje vreme nikli u Beogradu. U osnovi koncepta je relaksirani bistro stil za mlade i, naravno, za one koji se tako osećaju. Jelovnik je osvežavajuće različit u odnosu na sve ono na šta smo navikli u Beogradu, a hrana je izvedena odlično, estetski prijatno i uz sve to – nepretenciozno. Na atraktivnoj koktel karti nalaze se zanimljive kombinacije poznatih ukusa, kao i deo bezalkoholnih mikseva kakvi su limunada sa malinom i žalfijom ili kajsijom i bademima. Svi delovi jelovnika i karte pića su vrlo koncizni, ne šire se nepotrebno i čini se da pogađaju pravo u metu. Tu je kvalitetan doručak baziran na palačinkama, vaflima sa osveženjem u vidu šakšuke sa listovima spanaća, a iz meze selekcije izdvajamo pohovani bri sir sa sosom od bobičastog voća, kao i rusku salatu koja se u Rusiji i na jelovniku zove salata Olivier. Među glavnim jelima uživaćete u divno začinjenoj pasti sa gamborima, limetom i nanom, dobrom domaćinskom goveđem gulašu dinstanom u pivu, a posluženom na pire krompiru. Za preporuku je i odrezak lososa sa komoračem na pireu pomorandže. Izbor vina je vrlo zanimljiv, ali i izuzetno sveden. Vredi pomenuti da su sva vina dostupna i na čašu.
https://rs.gaultmillau.com/sr/restaurants/franz-by-tt

Адреса: Dubrovačka 14, 11000 Beograd
Phone: +381 62 938 4021</description>
      <Point><coordinates>20.4102086,44.843619,0</coordinates></Point>
  </Placemark>
  <Placemark>
	<name>KOLO BISTROT BALKANIQUE</name>
	<description>Бодови: 12.5
Капе: 1

Smešten tačno na sredini osnovnog nivoa šoping mola Galerija, Kolo pleni neobično osmišljenim dizajnom koji skladno ukršta tradicionalne simbole sa modernim detaljima. Tu je i bašta do šetališta na Savskoj promenadi, a i pogled na otvorenu kuhinju odakle stižu nacionalni specijaliteti. Kao i u enterijeru, i na meniju i na tanjirima dosledno je sproveden koncept bistrot Balkanique, privlačan stranim i domaćim gostima. Iako lokacija na to poziva, Kolo nije samo mesto za predah od kupovine već je dovoljno inspirativan da namenski posetite baš ovaj restoran. Na papirnim podmetačima možete pročitati kako je nastala igra kolo i koji su ključni detalji srpskog folklora. Znameniti pirotski đubek efektno je serviran u tiganju, posut čvarcima i pečenim lešnicima, a kao idealan par ovom specijalitetu sugerišemo teleće rolnice sa pečenom paprikom, rukolom i musom od sira, prelivene pikantnim sosom. Glavni deo donosi očekivano intenzivne ukuse, pa smo tako probali zapečeni ribić sa korom od mekog testa uz šargarepu, krompir i kajmak, jelo za koje vam nož neće trebati. Sveprisutni tartufi ovde se pojavljuju u društvu pljeskavice na pita hlebu, uz ukišeljen luk i kisele krastavce koji daju dobar balans ovom neobičnom spoju ukusa. U ponudi su i homoljska jagnjetina, kobasice od divljači, svinjska rebarca i vrat od mangulice. U slatkom delu Kolo se umešno širi i uspešno igra i van granica, te su i Paris brest i Pavlova servirana u čaši sa puno voća ostavile odličan utisak.
https://rs.gaultmillau.com/sr/restaurants/restoran-kolo

Главни кувар: Miloš Jokić
Адреса: Bulevar Vudroa Vilsona 12, TC Galerija, 11000 Beograd
WEB: https://restorankolo.com/
Phone: +381 (0) 6 325 5020</description>
      <Point><coordinates>20.4450442677412,44.8037162215736</coordinates></Point>
  </Placemark>
  <Placemark>
	<name>MEZESTORAN DVORIŠTE</name>
	<description>Бодови: 12.5
Капе: 1

Iako se nalazi u samom centru grada, jedna od najlepših bašti Beograda dobro je skrivena i ušuškana. Mezestoran Dvorište se, kao što mu ime kaže, oslanja na izuzetno bogat meni prepun različitih mezetluka koji se u kombinaciji sa dobrim izborom domaćih vina dostupnih na čašu, pretvara u bogato gastronomsko iskustvo. Meni je sačinjen od interesantnog spoja različitih mediteranskih kuhinja, nekolicine domaćih specijaliteta kroz koje provejavaju i specijaliteti turske kuhinje. Preporuka je da obavezno probate cveklu sa orasima i blagim sosom od jogurta i lajma. Izuzetno jednostavno, ali savršeno harmonično jelo će vas osvežiti i fino pripremiti za sve što sledi. Lahmadžun, jelo sa jagnjetinom kroz koje provejava ceo talas mirisa začina Bliskog istoka, još je jedna nezaobilazna stanica. Bavete Mare Monte čine sveže dagnje, gambori, tikvice i čeri paradajz, a pored gastronomskog su i impresivan vizuelni događaj. A tek izmirski kebab! Izuzetno sočno i mekano meso, savršeno začinjeno i posluženo sa osvežavajućom kombinacijom paradajza, svežeg luka i jogurta na hrskavoj podlozi pita hleba. Kao nešto nežnija opcija, tu je i file lososa poslužen sa bulgurom, bademom i povrćem, kome posebnu dimenziju daje izuzetno kremast, gotovo svilenkast sos od pomorandže, limuna i đumbira, što fileu daje posebnu svežinu. Ako ostane mesta za slatkiš, preporuka je sigurno naša krempita, velika, namerno haotična, pomalo neuredna, likovno bučna, ali suštinski odlična.
https://rs.gaultmillau.com/sr/restaurants/mezestoran-dvoriste

Главни кувар: Dejan Miličić
Дани затварања: Понедељак
Адреса: Svetogorska 46, 11000 Beograd
WEB: https://restorandvoriste.rs/
Phone: +381 64 659 9334</description>
      <Point><coordinates>20.4698915,44.8127503,0</coordinates></Point>
  </Placemark>
  <Placemark>
	<name>MIRAGE</name>
	<description>Бодови: 12.5
Капе: 1

Moderno uređenom prostoru restorana Mirage posebnost u atmosferi dodaje ljubazno i profesionalno osoblje. Nakon što se udobno smestite, otvorite apetit čašicom rakije iz izvrsne ponude. Modernost samog lokala, kao i servisa se na jako dobar način meša sa tradicijom. Mnoga jela u meniju se zapravo baziraju na srednjovekovnim receptima sa dvorova ovdašnjih vladara koji su u njihovoj kuhinji rekreirani i modernizovani. Suve šljive u slanini su modernizovane tako što su poslužene na peni od kozjeg sira koja dodatno razigrava sam tanjir i donosi igru tekstura. Probajte bulgur sa dimljenom kolenicom i šparglom koji je dodatno obogaćen kajmakom. Ovo toplo i kremasto predjelo je nesvakidašnje u modernoj restoranskoj ponudi, a svakako je korenjem utkano u srpsku tradiciju. U ponudi su i tartar biftek ili pak tartar od marinirane cvekle, sve varijante za ljubitelje klasika ili moderne kuhinje. Klasik poput pljeskavice na kajmaku se servira sa restovanim krompirom koji je obogaćen slaninom. Za preporuku su i Karađorđeva šnicla, potom pačji file, svinjska rebra u glazuri od tamnog piva i različite varijacije na temu bifteka, uključujući i biftek u 24-karatnom zlatu. Kao laganija alternativa tu je potočarska pastrmka, koja se peče na kajmaku i servira uz sočivo na trakama zelene salate. Za neodlučne preporuka su degustacioni meniji u dve opcije, a u kojima se nalaze zvezde kuhinje.
https://rs.gaultmillau.com/sr/restaurants/mirage

Главни кувар: Stefan Bursać
Адреса: Cara Lazara 31, 36000 Kraljevo
WEB: https://www.miragekv.com/
Phone: +381 65 318 3191</description>
      <Point><coordinates>20.6871728565653,43.7248607418619</coordinates></Point>
  </Placemark>
  <Placemark>
	<name>OSTERIA MOZZARELLA</name>
	<description>Бодови: 12.5
Капе: 1

Gastronomska avantura kroz najlepše ukuse Italije počinje neobičnom trasom gurmanluka koja ide kroz sve regije Apenina. Na ovo putovanje kroz meni probranih ukusa vodi vas simpatični restoran Osteria Mozzarela, smešten u poslovno-rezidencijalnom A bloku Novog Beograda. Ako startujemo od Pijemonta, moraju se probati italijanske prženice ili teleći medaljoni, a sladokusci će svoje prohteve zadovoljiti kolačem sa tri vrste mleka. Lombardija nas mami aromama zelenog rižota sa ćuretinom ili pak njokama sa tikvicama i lososom na italijanski način, dok slatku magiju daje autentični čizkejk iz ovog podneblja. Zvuke mora koje zapljuskuje obalu donose ukusi Ligurije sa tipičnim aromama lignji na crvenoj buzari ili hobotnice Livorno. Čarobna Toskana otvoriće nam svoju dušu kroz svinjski vrat na pasulju, teleću taljatu ili domaće profiterole sa čokoladom. Svi putevi, naravno, vode u Rim i regiju Lacio sa klasicima poput ukusne meko- hrskave ćureće saltimboke, ćureće salate ili gambora na beloj buzari. Italija ne bi bila to što jeste bez Kampanije i fenomenalnog izbora pica. Konačno, možete otploviti do romantičnog juga, na Siciliju, i počastiti se tradicionalnim doručkom, picom mortadela-pistaći ili sicilijanskim kanolima. I tu nije kraj otkrivanju regija Italije i njihovih karakterističnih ukusa.
https://rs.gaultmillau.com/sr/restaurants/osteria-mozzarella

Главни кувар: Dejan Stanković
Адреса: Uroša Martinovića 31, A blok, 11073 Novi Beograd
WEB: https://mozzarella.rs/
Phone: +381 (0) 6 975 0300</description>
      <Point><coordinates>20.3995539,44.8056507,0</coordinates></Point>
  </Placemark>
  <Placemark>
	<name>PALIGO PALATA</name>
	<description>Бодови: 12.5
Капе: 1

Paligo Palus, Pavlova Bara ili jednostavno današnji Palić krije priču o ideji za naziv restorana koji se lagano probija na gastro-sceni pučine davnašnjeg panonskog mora. Dobra lokacija, u neposrednoj blizini jezera, prostran privatni parking, besplatni elektro-punjači za vozila gostiju i odeljak Junior, gde najmlađi na miru jedu i igraju se, već su dovoljni razlozi da pobude pažnju putnika namernika. A onda kreću dileme šta probati. Ima tu svega! Od specijaliteta Sosine kuhinje voda kreće na usta pri samoj pomisli na mek i sočan i dugo kuvan juneći ribić, sa barenim povrćem i domaćim renom ili dimljene svinjske butkice servirane na slasnoj podlozi od podvarka i ukrašene sveže seckanim rotkvicama. Ako vas to ne zasiti, ide se na jače kategorije – vrat od mangulice prošaran masnoćom taman koliko treba topi se pri svakom zalogaju, dok se meša sa aromama glaziranog crvenog luka i domaćeg restovanog krompira. Jagnjeća bajadera, pripremljena od mlade pešterske jagnjetine, sporo kuvana sa dodatkom krompirića, spanaća i demiglas sosa sigurno će ostaviti utisak. Fine zalogaje prate i odabrana kvalitetna vina Palića i okoline. Pre nego napustite ovaj kutak, a ljubazno osoblje vam poželi srećan put, obavezno se zasladite Ana tortom sa ukusima lešnika, ruma i čokolade.
https://rs.gaultmillau.com/sr/restaurants/paligo-palata

Главни кувар: Nikola Biševac
Адреса: Horgoški put 85, 24413 Palić
WEB: https://paligopalata.rs/
Phone: +381 (0) 6 665 3038</description>
      <Point><coordinates>19.7633748570951,46.1030401751344</coordinates></Point>
  </Placemark>
  <Placemark>
	<name>PETRUS</name>
	<description>Бодови: 12.5
Капе: 1

U epicentru Novog Sada, na dva povelika nivoa uz prostranu i lepu baštu, nalazi se impozantan restoran Petrus. Prepun nesvakidašnjih detalja, moderan i udoban, svoj koncept zaokružuje jednako raznovrsnim menijem, te ozbiljnom listom koktela, alkoholnih pića i vinskom kartom. Jelovnik efektno šparta kroz savremene kulinarske trendove u rasponu od modifikovanih nacionalnih standarda, preko internacionalnih klasika do noviteta koji su izdvojeni u specijalnoj ponudi. Sve počinje raznovrsnom ponudom za doručak, od klasičnih do specijal opcija, uz posebno maštovite sendviče. Nastavlja se izborom delikatesa, odnosno brusketama, a potom slede čorbe među kojima se kao novitet izdvaja čorba sa biftekom, spanaćem i bukovačama. Obrok salate mogu biti fini uvod, poput kapreze uz koju služe fokaču, kao i samostalno jelo poput one sa hrskavim lignjama ili Chef salate sa tri vrste mesa. U središnjem delu zaista ima za svakog ponešto. Poduža je lista pasta, rižota i pica, fish &amp; chips i fileti smuđa, pa impozantan izbor jela sa piletinom i ćuretinom, zlatiborski uštipci i gurmanska pljeskavica, bifteci i burgeri. Porcije su više nego izdašne, a usluga brza i diskretna. Obratite pažnju na novitete koji prate moderne trendove, burger velington je kreativna varijacija na poznatu temu, dok ukusni kraljevski gambori u tempuri stižu sa edamame rižotom. Deserti se nalaze u posebnom meniju i zaista zaslužuju posebnu pažnju.
https://rs.gaultmillau.com/sr/restaurants/petrus-caffe-gallery-bar

Адреса: Trg Slobode 4, 21000 Novi Sad
WEB: https://petruscaffe.com/
Phone: +381 (0) 6 632 3424</description>
      <Point><coordinates>19.8463861,45.2543594,0</coordinates></Point>
  </Placemark>
  <Placemark>
	<name>PLAVA RUŽA</name>
	<description>Бодови: 12.5
Капе: 1

Neočekivan gastronomski kutak čeka vas na obali Dunava. Uživaćete bilo da ste se smestili u raskošnoj bašti sa pogledom na reku i ravnicu, bilo u toplini enterijera. Pažnju privlači plafon ukrašen motivima zvezdanog neba u rotundi pretežno kamenog ambijenta. Pre nego što se okrenete brižljivo odabranoj vinskoj karti, otvorite apetit jednim kvalitetnim singl malt viskijem ili pak koktelom iz široke lepeze u ponudi. Potom se prepustite čarima kuhinje. Počnite karpačom od junećeg filea koji je začinjen prijatnim gorkim maslinovim uljem, izvrsno tanko isečen i ohlađen, a onda osvežen kaparom. Rižoto sa sporo kuvanom junetinom i vrganjima će vas u isto vreme ugrejati i raznežiti. Ali prave zvezde menija vas tek čekaju. Jagnjeći kotleti u domaćem BBQ sosu poseduju pravu dozu esencijalne arome jagnjetine i pripremljeni su tako da se svaki zalogaj topi u ustima. Ako ste zainteresovani za istinski kremast zalogaj, onda su juneći obrazi naša preporuka. Raskuvani su do kremaste teksture i zagrljeni delikatnim i kremastim vinskim sosom kroz koji provejavaju komadići konfitiranog paradajza, a posluženi sa domaćinskim pekarskim krompirom! Naravno, tu su specijaliteti od ribe. Od rečnih se izdvajaju smuđ, som i šaran, kao i riblji paprikaš od komada ribe koji se služi sa domaćim testom, dok su od morskih delicija dostupne lignje. Millefoglie sa kremom od pomorandže, kao i tiramisu su topla preporuka za kraj.
https://rs.gaultmillau.com/sr/restaurants/plava-ruza

Главни кувар: Miloš Čavić
Адреса: Dunavska obala bb, 25260 Apatin
WEB: https://plavaruza.rs/
Phone: +381 (0) 2 577 3600</description>
      <Point><coordinates>18.9543397238039,45.6845675333765</coordinates></Point>
  </Placemark>
  <Placemark>
	<name>RESTORAN ALEKSANDAR GOLD</name>
	<description>Бодови: 12.5
Капе: 1

Tradicija duža od dve decenije ukazuje na proveren kvalitet, poverenje gostiju i na uspeh u radu. Restoran Aleksandar Gold jedan je od prepoznatljivih simbola u segmentu gastro-ponude Užica. Smešten u neposrednoj blizini centra grada, svojim tradicionalnim elegantnim ruhom restoran vam želi dobrodošlicu u gurmanski svet zapadne Srbije. Poznato je da se kod Era, kako se Užičani nazivaju od milošte, uvek dobro jede i pije. Nikad mlako, tek reda radi, već uvek jako i gurmanski. Spremite se stoga za slasnu avanturu koju ćete otvoriti nekim od lokalnih specijaliteta poput domaćeg zlatiborskog kajmaka iz Gostilja, svinjske pršute ili čvaraka. U selekciji toplih predjela ne smete preskočiti šampinjone na žaru, soma u susamu sa tri vrste sosa ili neki od sjajnih potaža tipa krem čorbe od bundeve. Eksploziju najboljih ukusa ipak donose glavni junaci – rolovana teleća rebra, juneće obrazine u sosu od crvenog vina, frulijanski gulaš... Pored gurmanluka domaće kuhinje, tu je i selekcija najboljih svetskih ukusa poput odležalih bifteka, saltimboke ili ćuretine sa mlincima. Sačuvajte mesto i za nešto slatko jer su čokoladni trio krem, domaće baklave, orasnice ili Aleksandar palačinci izbor bez greške. Ne zaboravite u kom ste kraju, te sve zalijte jakom domaćom kafom i nekom od vrhunskih rakija koje su simbol Zapadne Srbije.
https://rs.gaultmillau.com/sr/restaurants/aleksandar-gold

Адреса: Kralja Petra Prvog 16a 31000 Užice
WEB: https://aleksandargold.com/
Phone: +381 (0) 3 151 8110</description>
      <Point><coordinates>19.8384344072192,43.8578215949165</coordinates></Point>
  </Placemark>
  <Placemark>
	<name>RESTORAN AMBAR</name>
	<description>Бодови: 12.5
Капе: 1

Smešten u srcu beogradske Beton hale, Ambar je jedan od restorana koji obrađuju tematiku balkanske kuhinje uz moderan pristup. Modernost u njihovom slučaju podrazumeva određenu slobodu u interpretaciji jela i izaziva osećaj fuzije kuhinja. Ovo je svakako najlogičniji pristup Balkanu kao gastro-destinaciji. Veći deo jelovnika servira se u formatu manjih porcija, u čemu uživamo jer nam daje mogućnost da probamo više različitih specijaliteta. U ponudi su zanimljive kokice od karfiola u tajnom prelivu, zapečena lepinja punjena humusom i kačkavaljem, paprike šilje sa mrvljenim sirom i džemom od kalamata maslina. Nemojte preskočiti gibanicu serviranu na kiselom mleku sa nežnim dodirom nane. Perfektna je! Sledi nekoliko klasika iz sekcije specijaliteta kao što je njihova popularna manastirska piletina panirana u bademima i orasima, Mediteranom inspirisane jagnjeće ćuftice i klasični ćevapi servirani sa sitno seckanim lukom i ljutom tucanom paprikom, baš kako valja. Pikantna pljeskavica obogaćena pečenim paprikama i potom premazana demiglasom, klasična Karađorđeva šnicla ili Ambar ćevapi posuti zrelim kravljim sirom na podlozi od povrća spadaju u glavna jela i biće izazov i za gurmanski raspoloženu ekipu gostiju. Za kraj preporučujemo krempitu ili šnenokle. Prijaće vam..
https://rs.gaultmillau.com/sr/restaurants/restoran-ambar

Главни кувар: Ognjen Šarović
Адреса: Karađorđeva 2, Beton hala, 11000 Beograd
WEB: https://www.ambarrestaurant.com/sr/pocetna-beograd/
Phone: +381 11 328 6637</description>
      <Point><coordinates>20.4481238175869,44.8198111023124</coordinates></Point>
  </Placemark>
  <Placemark>
	<name>RESTORAN AVALICA</name>
	<description>Бодови: 12.5
Капе: 1

Svima poznata Avalica sačuvala je boemski duh i atmosferu, uz promišljeno osveženje i u ambijentu i na jelovniku. Smeštena je tačno preko puta čuvene beogradske Marakane, uz lepu baštu koja je dovoljno udaljena od ulice, i ima prijatan enterijer. Avalica je dovoljno prostrana za veća okupljanja i dovoljno ušuškana za intimnije prilike. Vitrina sa dobrim izborom vinskih etiketa odlično prati ovdašnji meni, ne predug, ali sasvim inspirativan i oslonjen na tradiciju u savremenom izdanju. Domaći hleb sa dve vrste namaza stiže kao kuver, za početak preporučujemo krepku domaću supu, a za zagrevanje meze Avalica ili lagane rolnice od tikvica punjene kremastim kozjim sirom servirane na kremi od paradajza sa orašastim plodovima. U glavnom delu probali smo interesantno izveden Ćevap na Stambolov način, gde su ćevapi sa toplim satarašem posluženi u lepinji. Sa druge strane su sočan zapečeni teleći ribić sa mlincima i mekana marinirana svinjska rebra. Na meniju je i dnevna ponuda tradicionalnih jela – sarmice, krompir paprikaš i čorbast pasulj. U odeljku Stara Srbija su teleća glava u škembetu i leskovačka mućkalica. Sa skare stižu brizle i domaće kobasice, a tu su i juneći obrazi, pačje grudi i Rib eye steak. Krempita efektno poslužena u čaši sa sezonskim voćem, te moderan Poljubac Avalica sa nutelom i maskarponeom izdvajaju se na listi deserata. Skladan spoj iskustva i mladosti definitivno izdvaja ovo mesto od drugih.
https://rs.gaultmillau.com/sr/restaurants/mala-avala-%E2%80%93-restoran-avalica

Главни кувар: Stambol Geštamov
Адреса: Ljutice Bogdana 24, 11000 Beograd
WEB: https://avalica.rs/
Phone: +381 11 453 6332</description>
      <Point><coordinates>20.4625,44.783335,0</coordinates></Point>
  </Placemark>
  <Placemark>
	<name>RESTORAN BABAROGA</name>
	<description>Бодови: 12.5
Капе: 1

Restoran Babaroga jedan je od retkih beogradskih restorana organizovanih kao steakhouse i potpuno posvećen radu sa komadima mesa vrhunskog kvaliteta. Na ulasku u restoran dočekuje vas moćna skulptura bika koja sugestivno najavljuje da će i iskustvo koje vas ovde očekuje biti moćno. U modernom i toplo uređenom enterijeru, kao i u velikoj bašti u toplijem delu godine, uživaćete u kompletnom portfoliju mesa – od svinjetine, jagnjetine do junetine koje su prošli dry aging proces suvog zrenja, do nemale sekcije u jelovniku koja je posvećena samo ljubiteljima bifteka u različitim formama – od sirovih tartara i karpača do Velingtona preko bifteka u najpopularnijim sosevima. U okviru sekcije premijum stejkova pronaći ćete i junetinu od angusa, kao i najkvalitetniju japansku wagyu govedinu o kojoj se priča po celom svetu. Veliki izbor standardnih rezova mesa – rib eye, ramstek, biftek, t-bone, obogaćen je i nekim koji nisu postali standard u Srbiji, a zauzimaju važno mesto kao što su tomahavk ili pikanja, koja se služi u manjim porcijama, te je pogodna i ako zalutate sami, a jako raspoloženi za dobar i ukusan komad mesa. Meso je tehnički stručno obrađeno, te se možete osloniti na to da ćete dobiti meso pripremljeno tačno onako kako ste tražili. Odlična vinska karta je sortirana prema ukusima u kojima ćete uživati i fino će ispratiće svaku vašu gastronomsku ideju o uživanju.
https://rs.gaultmillau.com/sr/restaurants/restoran-babaroga

Главни кувар: Marko Milosavljević
Адреса: Severni bulevar 2, 11000 Beograd
WEB: https://www.restoranbabaroga.com/
Phone: +381 11 279 0538</description>
      <Point><coordinates>20.4920478,44.812746,0</coordinates></Point>
  </Placemark>
  <Placemark>
	<name>RESTORAN CORSO</name>
	<description>Бодови: 12.5
Капе: 1

Bilo da su vreli letnji meseci u kojima možete uživati na velikoj terasi koju krase stabla maslina i drveni detalji, bilo hladnije vreme kada ćete sedeti u toplini lokala koji se blago ljuljuška na reci, splav Corso je svakako mesto za uživanje na novobeogradskom keju. Širok izbor vinskih etiketa koje su u impresivnom broju dostupne i na čašu, kokteli, domaća i svetska žestoka pića, kao i odlični miksevi ceđenih sokova prijaće ako svratite na predah posle šetnje ili vožnje biciklom. Ukoliko ste raspoloženi za lagani ručak, tu je širok izbor sushi rolnica, obrok salata i sendviča. Paketići rolnice, tanko sečeni mekani komadi bifteka u hrskavoj korici preliveni jednostavnim, ukusnim sosom od semenki bundeve, izvrsno su toplo predjelo. Za toplu preporuku su pileći pate i lionske riblje knedle. Za ljubitelje klasika, sa malim tvistom, tu je i slatki foie gras sa džemom od jagoda. Zatim kreće niz pasti među kojima bismo izdvojili osso bucco bolognese, interesantnu inovaciju klasika, te špagete poslužene sa sporo kuvanom junećom kolenicom i koštanom srži u kremastom crvenom sosu. Za gurmane tu su nezaobilazna drpana prasetina, butkica sa mlincima, burgeri i teletina u sosu od kajmaka koja je zaista zaštitni znak ovog restorana. U ponudi ribljih specijaliteta, pored sušija, tu su losos, tuna i smuđ. Za desert smo probali odličan kolač od četiri vrste belgijske čokolade, sa kreativnim imenom – 4d kolač!
https://rs.gaultmillau.com/sr/restaurants/restoran-corso

Главни кувар: Uroš Ivković
Адреса: Savski kej, 11070 Novi Beograd
WEB: https://www.korzo.rs/
Phone: +381 (0) 6 611 1444</description>
      <Point><coordinates>20.3992643,44.7956007,0</coordinates></Point>
  </Placemark>
  <Placemark>
	<name>RESTORAN DIANA</name>
	<description>Бодови: 12.5
Капе: 1

Kada sa ulice uđete u restoran Diana, imaćete neodoljiv utisak da ste zakoračili u pravi pariski bistro, i to je samo delić šarma restorana. Veoma ljubazno osoblje će vas sprovesti do stola i predstaviti dobru vinsku kartu, te ponudu hrane koja je mešavina francuske i domaće kuhinje. Među predjelima se kriju klasici poput tartar bifteka ili junećeg karpača, i tu nećete pogrešiti, ali naša preporuka je svakako vrganj u krem sosu. Pravi način da započnete obrok je da krenete sa kremom na bazi belog vina, čija je nežna tekstura obogaćena aromom vrganja i zatvorena hrskavom koricom zapečenog parmezana. Ako ste za nešto laganije, osvežiće vas cvekla salata sa musom od kozjeg sira ili pak losos salata obogaćena komoračem, kaparom i zalivena prelivom od senfa, meda i citrusa. Za nešto ozbiljniji obrok prepustite se selekciji odležalih stejkova ili pak mesnim specijalitetima poput jagnjetine šefa, bifteka u maslinovom ulju, ćuretine sa mlincima ili pljeskavice Diana. Osso bucco koji je obrađen u sous videu pre nego što je zapečen, posebna je poslastica. Tekstura mesa je toliko je mekana da ga možete jesti kašičicom, a poslužen je sa bećarcem koji će sigurno evocirati uspomene iz detinjstva.
https://rs.gaultmillau.com/sr/restaurants/restoran-diana

Главни кувар: Božidar Barjaktarević
Адреса: Kralja Petra I 70, 22000 Sremska Mitrovica
WEB: https://www.dianarestoran.rs/
Phone: +381 (0) 6 255 2255</description>
      <Point><coordinates>19.6102360312409,44.9740697079835</coordinates></Point>
  </Placemark>
  <Placemark>
	<name>RESTORAN ISTOK</name>
	<description>Бодови: 12.5
Капе: 1

Na moderan, uzbudljiv i kreativan način Istok je na Dorćol doveo egzotičnu vijetnamsku kuhinju. Interesantan enterijer sa diskretnim istočnjačkim detaljima, bašta na trotoaru, osoblje koje ume da pojasni i preporuči stavke sa menija čine originalan način da se upoznate sa sjajnim ukusima Azije. Za početak probajte upravo Bombu ukusa, gde ćete sami u list zelene salate urolati kikiriki, limetu, karamelizovani luk, čili papričice i još pokoji egzotični sastojak. Potom je obavezan bogati Pho, istovremeno i supa i zasitan obrok, sa korijanderom, nudlama, povrćem i slajsovima govedine ili sa piletinom. U daljoj degustaciji favoriti su slatko-pikantna svinjetina sa kikirikijem, đumbirom i prženim lukom, sjajni buns – odličan sa bakalarom, kao i pačetinom, te neke od dim-sum kombinacija – gambori, svinjetina, piletina, vegetarijanski. Batat ili kimči neobična su pratnja, a kada dođete do glavnog dela, ne propustite sjajni mi thit bo, govedinu i pirinčane nudle u sosu od ostriga, koji je za svaku pohvalu i preporuku. Među glavnim jelima su i bibimbap i pad thai kao odlično pripremljeni klasici dalekoistočne kuhinje, crveni kari sa pačetinom i zeleni sa povrćem. Za slatki kraj probajte atraktivni ananas posut solju sa začinima, prženu bananu sa kikirikijem, kokosom i keksom, a tu su i tapioca puding i mango karamel. Zanimljiva lista koktela zaokružuje kompletan autentičan doživljaj Istoka svim čulima.
https://rs.gaultmillau.com/sr/restaurants/restoran-istok

Главни кувар: Slobodan Dokmanac
Адреса: Gospodar Jevremova 50, 11000 Beograd
WEB: https://istokrestoran.com/
Phone: +381 11 328 1360</description>
      <Point><coordinates>20.4626956,44.8188505,0</coordinates></Point>
  </Placemark>
  <Placemark>
	<name>RESTORAN NA ĆOŠKU</name>
	<description>Бодови: 12.5
Капе: 1

Znameniti vračarski ćošak pamti niz kultnih ugostiteljskih imena beogradske scene i nekoliko kreativnih kulinarskih pristupa. Enterijer suptilno spaja različite stilove, od klasičnog do modernog, čineći da se osećate ušuškano i udobno baš kao u nekom pariskom bistrou. Meni nije predug, ali jeste pažljivo osmišljen tako da vas vodi na uzbudljivo putovanje na kome se smelo mešaju gastro-stilovi i uticaji. Supa od luka neizostavna je na početku. Uz malo konjaka i finu ravnotežu intenzivnih aroma sira i luka na pravi način otvara vrata ovdašnjeg gastro-sveta. Tartar ili pak karpačo mogu biti sledeći korak, a iz odeljka toplih predjela preporučujemo atraktivni tonkatsu – sjajni file iz voka pripremljen sa kombinacijom spanaća i pečuraka. Na sličnom tragu u glavnom meniju odlične su bile japanske lignje sa nišiki pirinčem i sezonskim povrćem iz voka. Klasične lazanje su bile odlične, a piletina Tikka nas je odvela u drugi deo Azije jednako efektnim balansom ukusa. Selekcija stejkova i jadranske ribe posebno je izdvojen deo ponude. Jedan od favorita je irska pita u crnom pivu, kao i odrezak Cafe de Paris. Servis je neobično izveden, a osoblje diskretno i sigurno u svaku preporuku. U slatkom delu se ponose šnenoklama po receptu iz 1953. godine, dok topli kolač od urme zaslužuje više nego toplu preporuku. Restoran koji će vas zavesti svojim posebnim šarmom i u atmosferi i ambijentu, i na tanjirima i u čašama.
https://rs.gaultmillau.com/sr/restaurants/restoran-na-%C4%86osku

Главни кувар: Božidarka Savić
Дани затварања: недеља
Адреса: Beogradska 37, 11000 Beograd
WEB: https://nacosku.rs
Phone: +381 11 324 6161</description>
      <Point><coordinates>20.469372,44.80549,0</coordinates></Point>
  </Placemark>
  <Placemark>
	<name>RESTORAN PAŠA</name>
	<description>Бодови: 12.5
Капе: 1

Smešten na Zemunskom keju, na samoj reci, Paša je jedan od onih restorana u kojima je sve dobro. Neprocenjiv je pogled na široki Dunav i Ratno ostrvo, bez obzira na to da li sedite na terasi na reci ili u prijatnom unutrašnjem delu. Na nevelikom, ali očigledno pažljivo osmišljenom jelovniku sve je ukusno – kako rečna i morska riba, tako i specijaliteti od mesa i sve sa grila. Za početak tu je nezaobilazna pikantna i bogata riblja čorba, a odmah zatim bruskete sa rolovanim kozjim sirom ili sa povrćem u dresingu od pesta. Ćuretina s mlincima je perjanica ponude, samo obratite pažnju da stiže u porciji deklarisanoj za dve osobe, a dovoljna je za tri-četiri gladne. Iakose na pripremu ovog jela nešto duže čeka, vredno je čekanja. Na mesnoj strani menija je i odličan roštilj, a naš favorit je Deda Ćirina pljeskavica, koju slede domaće kobasice i svinjski file u kori od slanine, ali i T-bone, biftek i rozbratna. Ukoliko se na reci zaželite morskih ukusa, Paša plata odličan je izbor, gde na sredinu stola stiže miks u kome su grilovani kraci hobotnice, dagnje, škampi i lignje, te rižoto sa morskim plodovima. Dunavsku priču prezentuje tanjir Paša na kome su servirani smuđ, šaran i pastrmka. Sve ovo možete da poručite i kao zasebna jela, a skrećemo pažnju na filete pastrmke u sosu od kapara i badema, odnosno orade u sosu od lajma i mirođije. Za slatki kraj nema dileme jer je kolač od jabuka još jedna stavka iz ovdašnjeg obaveznog programa.
https://rs.gaultmillau.com/sr/restaurants/restoran-pasa

Главни кувар: Marko Macanović
Адреса: Kej oslobođenja 7, 11080 Beograd
WEB: http://www.restoranzemun.rs/
Phone: +381 11 261 2119</description>
      <Point><coordinates>20.4195284,44.8381171,0</coordinates></Point>
  </Placemark>
  <Placemark>
	<name>RESTORAN RADNIČKI</name>
	<description>Бодови: 12.5
Капе: 1

Iako je lokacija malo skrajnuta, ovo je obavezna destinacija za sve gurmane, i domaće i strane. Sve što Radnički pruža, na svakom nivou, ostavlja odličan utisak i vredno je dolaska. Veliki, fino uređen objekat ima i sasvim posebnu baštu koja je puna od proleća do jeseni. Za moderno i efektno izvođenje nacionalne gastronomije zadužena je ovdašnja kuhinja koja kreativno i zanimljivo reprezentuje tradiciju dajući joj neke nove note i oblike. Sukana pita, koja omamljuje mirisom i ukusom, topeno sirenje sa pršutom i hrskave rolnice servirane sa ječmom i sosom od dimljenog sira, tople su preporuke za početak. Tu su sve vrste mesnih delikatesa, kajmak i urnebes, sirevi i sveže sezonske salate, tartar i domaćinski namazi. Selekcija hlebova i pogača su favoriti u svakom delu menija. Kada je u pitanju roštilj, tu su ćevapčići/lučići i švajsovani uštipci, kiflice od svinjskog filea i neobična Bakina pljeskavica na pireu od spanaća. Za veća društva namenjeni su atraktivno u testu servirani Ćup i Daska Radnički, Karađorđeva je obilna i sočna, a među specijalitetima se izdvajaju mekana Čobanska rebarca na kajmaku, teleće grudi na pita hlebu, pogača od mangulice i butkica, ćureće gorgonzola rolnice u susamu i dobar izbor bifteka. Ceo niz skladno prati odličan izbor rakija i vinska karta oslonjena na srpske vinarije i region. U slatkom finišu su odlična baklava sa pistaćima i sladoledom, moderan Poljubac sa malinama i pistaćima, uz tradicionalne krempite, palačinke i Vasinu tortu.
https://rs.gaultmillau.com/sr/restaurants/restoran-radni%C4%8Cki

Главни кувар: Zoran Savković
Адреса: Tošin bunar 190, 11070 Novi Beograd
WEB: https://restoranradnicki.com
Phone: +381 11 260 3398</description>
      <Point><coordinates>20.39559,44.824587,0</coordinates></Point>
  </Placemark>
  <Placemark>
	<name>RESTORAN RUSTIQUE</name>
	<description>Бодови: 12.5
Капе: 1

U srcu Senjaka, gde gradsko pulsiranje počinje da se smiruje, nalazi se Rustique, restoran koji donosi italijansku dušu i ukuse Italije pravo do vašeg stola. Ovaj kutak okićen toplom atmosferom i izvrsnom hranom jedna je od omiljenih destinacija za sve koji traže autentično italijansko iskustvo. U obimnom jelovniku možete pronaći pravu paletu ukusa – od autentičnih toskanskih pasti sa bogatim raguom od vrganja i bifteka, preko sočnih bifteka do specijaliteta kakvi su teleća saltimboka ili milanski kotleti na pire krompiru. No, ono što ovaj restoran čini posebnim su, naravno, pice. Rimskog stila, sa tankim koricama i obiljem sastojaka, svaka pica postaje mala oda italijanskom načinu života. Selekcija pasti i rižota nudi zanimljive kombinacije među kojima volimo lingvine sa gamborima, hobotnicom i kaparima, kao i kazareće sa mortadelom zaštićenog geografskog porekla i pistaćima. Za slatki kraj ne propustite sufle od pistaća! Rustique nije samo mesto za hranu već je i kutak gde se razmenjuju priče, čuje smeh i gde se okupljaju ljubitelji dobrog života. Svakako, nije ni čudo što je ovo mesto često prva opcija za ljubitelje pice rimskog stila i za sve one koji traže dobar zalogaj u ovom delu grada.
https://rs.gaultmillau.com/sr/restaurants/restoran-rustique

Главни кувар: Sandra Perić
Адреса: Vase Pelagića 48a, 11000 Beograd
WEB: https://rustique.rs/
Phone: +381 11 264 7674</description>
      <Point><coordinates>20.440634,44.788876,0</coordinates></Point>
  </Placemark>
  <Placemark>
	<name>RESTORAN TABOR</name>
	<description>Бодови: 12.5
Капе: 1

Ove godine Restoran Tabor ima razloga da slavi jubilej jer je već četiri decenije dobro poznat među ljubiteljima nacionalne kuhinje. Kada dođete nadomak Cvetkove pijace i prilično haotične raskrsnice, stigli ste u Tabor i, čim uđete u restoran, zaboravićete na neprivlačno okruženje. Odmah, već na vratima razoružaće vas šarm ušuškanog prostora, kao i ljubaznog osoblja. Od izvrsnih čorbi koje greju stomak, preko valjane selekcije rakija koje greju dušu, spremite se za izdašan, domaćinski obrok. Upozorenje – hleb im je fantastičan, topao i mekan sa hrskavom koricom, pa budite pažljivi! Ostavite mesta za ono što tek sledi. Suve šljive rolovane u slaninici, tartar biftek ili pašteta od pileće džigerice sa koricom od parmezana odlična su uvertira. Ako ste raspoloženi za klasike sa roštilja – Tabor pljeskavica sa pirotskim kačkavaljem, svežom ljutom paprikom, lukom i kajmakom je topla preporuka. Ćevapi na urnebesu, kao i gurmanski uštipci ne zaostaju mnogo za pljeskavicom. Ako ste raspoloženi da sami kuvate, i to je moguće! Biftek možete poručiti na usijanom vulkanskom kamenu, te ga sami dovršiti za stolom. Butkica sa mlincima, kao i otkošćena prasetina sa hrskavom kožicom su za toplu preporuku. Ipak, sigurno ćete najduže pamtiti svinjske obraze – sporo kuvane, tako da se svako vlakno mesa samo odvaja u sopstvenom sosu. Servirani sa krompir pireom i pečenim šargarepama svakako vas neće ostaviti ravnodušnim. Na zavidnoj listi deserata sigurno ćete pronaći ukus kojim ćete zasladiti kraj.
https://rs.gaultmillau.com/sr/restaurants/restoran-tabor

Главни кувар: Miloš Lelić
Дани затварања: недеља
Адреса: Bulevar kralja Aleksandra 348, 11050 Beograd
WEB: https://www.restorantabor.com/
Phone: +381 11 241 2464</description>
      <Point><coordinates>20.503927,44.793028,0</coordinates></Point>
  </Placemark>
  <Placemark>
	<name>STAMBOLIJSKI RESTORAN</name>
	<description>Бодови: 12.5
Капе: 1

U objektu starijem od veka i po, zaštićenom spomeniku kulture i jedinom niškom očuvanom primerku gradskog balkanskog stila arhitekture ponovo živi restoran Stambolijski podsećajući goste na bogatu istoriju. U prelepoj bašti u centru grada čuje se živahan razgovor i lupkanje escajga i čaša dok konobari uslužuju zadovoljne goste prenoseći im viziju stare građanske Niške kafane. Danas ta vizija uključuje podjednako nacionalnu kuhinju i tradicionalne specijalitete, kao i kvalitetno izvedenu modernu internacionalnu kuhinju. Po jelovniku najbolje je početi sa jednom od najboljih sukanih pita koju smo ikada probali. Taj ukus nikako ne smete da propustite. Slede kozji sir odležao u hrastovoj kori i njeguški pršut star 18 meseci. Ako ste za morske ukuse, na raspolaganju vam je bogat izbor ribe prve kategorije, kao i plodova mora, pa obavezno probajte Pil Pil gambore pržene u ulju sa belim lukom i čili papričicom. U ponudi je i veliki izbor testenina i rižota, kao i zdravih i ukusnih salata. Za ljubitelje konkretnijih mesnih zalogaja za preporuku su meki i sočni komadi teletine na podlozi od batat pirea, te odličan pačji batak. Ukoliko ipak želite da se zadržite u domenu nacionalne kuhinje, izaberite jagnjetinu ili teletinu ispod sača jer i ove domaće klasike majstorski pripremaju, ali je svinjski vrat iz medovine nešto novo i zaista posebno. Za porodične zgode tu je i dečji jelovnik, kao i veliki izbor kolača iz njihove poslastičarnice.
https://rs.gaultmillau.com/sr/restaurants/stambolijski-restoran

Дани затварања: недеља
Адреса: Nikole Pašića 36, 18000 Niš
WEB: http://www.restoranstambolijski.rs/
Phone: +381 (0) 1 830 0440</description>
      <Point><coordinates>21.8932392510173,43.3186973533424</coordinates></Point>
  </Placemark>
  <Placemark>
	<name>BISTRO TRANDAFILOVIĆ</name>
	<description>Бодови: 12
Капе: 1

Kao predstavnik savremenog trenda, Bistro Trandafilović pokazuje da je moguće očuvati boemski duh kafane u modernom ugostiteljskom ruhu. I pod velikim platanom u bašti, i u vrlo dopadljivom enterijeru, ovde se i na meniju jednako dobro miksuju tradicija i novi gastro- tokovi. Namazi od duvan čvaraka, patlidžana i pileće džigerice prijaju uz tople lepinjice dok razgledate meni, a tu je i dobar izbor rakija da otvori apetit. Kao sledeći korak sa jedne strane su suhomesnati gurmanluci, sa druge srpski sirevi, a potom idu rolnice od tikvica sa kozjim sirom i paprike sa feta musom. Gazdin tanjir je sveobuhvatan izbor predjela. Za ponudu pečenja, kao i za izbor kuvanih jela raspitajte se kod konobara. U odeljcima gurmanluka birajte one dimljene – vrat, kobasica i batak, ili one sa roštilja – šaran, som i pastrmka. Nezaobilazni su čuburski i Tranda ćevapi, pikantni uštipci i pljeskavica u nekoliko verzija. U tiganjima atraktivno posluženi stižu komadi kvalitetnog mesa sa povrćem. Pod imenom kuće probali smo obilnu kombinaciju sa biftekom, prazilukom, svežom paprikom i sjeničkim kačkavaljem. Među specijalitetima su sočna piletina u sosu od dimljenog sira servirana na širokim rezancima, zapečeni mlinci sa butkicom i tri vrste sira, Karađorđeva i carski ražnjić, šumski file i rolovana džigerica u slanini. U dve reči – i bistro i kafana.
https://rs.gaultmillau.com/sr/restaurants/bistro-trandafilovi%C4%86

Главни кувар: Marko Vujović
Адреса: Makenzijeva 73, 11000 Beograd
WEB: https://bistrotrandafilovic.com
Phone: +381 11 240 5479</description>
      <Point><coordinates>20.4728768,44.7989084,0</coordinates></Point>
  </Placemark>
  <Placemark>
	<name>BOSS</name>
	<description>Бодови: 12
Капе: 1

Od širokog menija koji prezentuje različite kuhinje, preko servisa do vizuelne prezentacije, Boss je kreirao sopstveni gastro-svet. Neobično lepa bašta sa skulpturama, te unutrašnji deo sa nizom osobenih detalja nalaze se u živahnoj ulici nadomak gradskog korzoa. Bez obzira na povelike kapacitete, restoran je pun u svakom delu dana i večeri, te je rezervacija poželjna. Ljubazno osoblje zaista leti oko gostiju, a ume i da preporuči što ne treba zanemariti. Za početak neka od izdašnih supa ili pak bruskete, klasičan ili tuna tatar, odnosno karpačo. Nadalje ne propustite nešto od noviteta, a naša preporuka su sočne Ferarri kombinacije, black tiger škampi ili lignje sa sweet&amp;chilli papričicama, atraktivno servirane uz miks salata i zapečenu ćabatu. U ovom segmentu su i jagnjeći kotleti, sočan svinjski file na puteru, gurmanska pljeskavica i ribeye, a preporučeni kremasti spanać odlična je pratnja. Dimljena rebra i punjeni svinjski file, jagnjeći stew sa rižotom i teletina u mleku, biftek i ramstek sa kozjim sirom i džemom od luka, te niz kombinacija sa piletinom i ćuretina sa mlincima deo su širokog spektra ovdašnje ponude. Na sve ovo se nadovezuje jednako širok kineski meni, te meksička kuhinja i pica odeljak sa dvadesetak stavki. Na vinskoj karti dominira vinarija Zvonko Bogdan, dok je lista poslastica izdvojena na posebnom meniju koji predvode Hazelnut butter cake, krempita u čaši, Voulez vous desert i White lady.
https://rs.gaultmillau.com/sr/restaurants/kafe-restoran-boss

Главни кувар: Miroslav Poljaković
Адреса: Matije Korvina 7–8, 24000 Subotica
WEB: https://www.bosscaffe.com/
Phone: +381 (0) 2 455 1111</description>
      <Point><coordinates>19.6667600315734,46.1030254292595</coordinates></Point>
  </Placemark>
  <Placemark>
	<name>ETNO SELO AZBUKA</name>
	<description>Бодови: 12
Капе: 1

Krenete li ka Loznici, u Podrinje, nadomak Tršića u kompleksu etno- sela Azbuka sačekaće vas dašak tradicije i prohujalih vremena fino uklopljenih sa modernim dobom. U rodnom mestu Vuka Stefanovića Karadžića, najznačajnijeg lingviste i reformatora srpskog jezika, osim u lepoti krajolika, uživaćete i u dobroj hrani. Simpatične i komforne kućice građene isključivo od tradicionalnih materijala, bazen za odrasle, kao i onaj za decu sa pratećim igralištem, privatni parking, te brojne šetačke staze čine ovaj blistavi kutak lepote. Ipak, za gurmane pravo uživanje kreće tek kada se otvori bukvar hrane u restoranu. Svako gastro-slovo krije jednu malu avanturu! I nije važno da li ćete početi gozbu sa domaćim uštipcima, sočnim prženicama ili možda ujninim savijačama od razvučenih kora punjenih sirom, zeljem ili koprivom. Važno je da ćete slasno ići dalje uz njihove mesne prerađevine od mesa mangulice. Potom lagano gustiranje kokošje supe sa domaćim rezancima, pa poneki zalogaj hrskavo-sočnih Verkinih pohovanih paprika, čiji se bogati fil preliva i diže zadovoljstvo na maksimum i eto, već ste stigli do sporo pripremane teletine ili jaretine ispod sača koje fino prate domaća peciva pečena u pećnici u kojoj se peklo meso. Dobre zalogaje prate još bolji gutljaji – rakija od mastike, egzotična varijanta od lubenice ili vino obližnje vinarije.
https://rs.gaultmillau.com/sr/restaurants/etno-selo-azbuka

Главни кувар: Dragan Ilić
Адреса: Vuka Karadžića 14, 15303 Tršić
WEB: https://etnoseloazbuka.com
Phone: +381 (0) 6 235 0053</description>
      <Point><coordinates>19.2771211361016,44.500315825567</coordinates></Point>
  </Placemark>
  <Placemark>
	<name>GALLERY CAFFE &amp; RESTAURANT</name>
	<description>Бодови: 12
Капе: 1

Praćenje globalnih gastro-ukusa i koncepcije savremene međunarodne kuhinje sa inovacijama u načinu i organizaciji rada donosi Kafe restoran Galerija. Prostrane, natkrivene bašte, te prijatnog i skladno uređenog unutrašnjeg prostora, sa brojnim slikama koje se mogu kupiti u izložbenom delu, ambijent restorana već na prvi pogled ostavlja drugačiji utisak. Ponuda jela je raznovrsna i razvrstana u specifične odeljke menija. Zadovoljstvo otvara selekcija hladnih predjela, gde je karpačo od dimljenog lososa nezaobilazan, dok se među toplim predjelima izdvaja više opcija brusketa – sa paradajzom, tunom ili njeguškim pršutom. Biftek rižoto ili onaj sa mekom piletinom takođe su siguran izbor. Za doživljaj pravih gurmanluka treba okusiti neke od zvezda amerikano segmenta menija – pikantna rebra ili čikago burger sa adekvatnim prelivom. Stejkovi su jedan od specijaliteta, a poseban šmek im daje aroma ćumura posle pripreme u poznatoj španskoj pećnici Vulkan. U slučaju slabijeg apetita, probajte neku od sočnih salata, pica ili pasti, poput vrganj-pršut kombinacije ili, možda, neki od ribljih specijaliteta kao što je brancin sa grilovanim povrćem. Retkost u ponudi restorana predstavlja i prilično obilan, posni meni – od predjela, do pica i deserata. Odabrana selekcija vina i rakija učiniće da uživanje u Galeriji duže traje.
https://rs.gaultmillau.com/sr/restaurants/caffe-restoran-gallery

Главни кувар: Ivana Čolić
Адреса: Bulevar Vuka Karadžića 3, 32000 Čačak
WEB: https://gallery-caffe-restaurant.rs/
Phone: +381 (0) 3 240 0888</description>
      <Point><coordinates>20.3409035349811,43.8870508049522</coordinates></Point>
  </Placemark>
  <Placemark>
	<name>GRADSKA KAFANA</name>
	<description>Бодови: 12
Капе: 1

Restoran se nalazi na odličnoj lokaciji, poseduje lepu baštu i veoma prostran enterijer na dva nivoa. Lepo uređen restoran zaslužuje da se istakne i to da poseduje svoju farmu angus krava. Kako se većina specijaliteta priprema od tog mesa, biće da u tom grmu leži kvalitet Gradske kafane. Počnite od teleće čorbe koja zaista okrepljuje. Izuzetno je fina, kremasta i bogata mesom, a neočekivani zaokret je dodatak mirođije sa pravom merom koja dodaje još jedan sloj zadovoljstva u svakoj kašici. Nastavite sa angus paštetom ili paštetom od duvan-čvaraka na prepečenom tostu i imaćete vrlo dobar početak. U ponudi su i paste – klasici kao bolonjeze ili četiri vrste sira, ili nešto izazovnija pasta sa ćurećim fileom, brokolijem i dimljenim sirom. No, posle toga se vratite angus junetini. Niz se nastavlja sa angus sačom, komadima mesa koji su sporo spremana u saču do mere da se vlakna sama odvajaju. Meso se poslužuje u sopstvenom soku sa hrskavim pekarskim krompirom. Tu je i rolovani, sporo pečeni angus pauflek, zapečen tako da mu je korica hrskava, a meso ispod korice je meko i topi se u ustima. Naravno, tu je i ćuretina sa domaćim mlincima u gorgonzola sosu, piletina u kornfleksu sa sosom od kikiriki putera, kao i sporo pečena svinjska BBQ rebarca. Kao zvezde među desertima izdvajaju se sufle od bele čokolade sa sladoledom od vanile i sosom od maline, kao i palačinke sa karamelom i jabukom.
https://rs.gaultmillau.com/sr/restaurants/gradska-kafana-

Главни кувар: Vladimir Marković
Адреса: Pop Lukina 35, 15000 Šabac
WEB: https://gradska-kafana.rs/
Phone: +381 (0) 1 534 5820</description>
      <Point><coordinates>19.7029562698273,44.752540721385</coordinates></Point>
  </Placemark>
  <Placemark>
	<name>KAFANA LJUBIŠ</name>
	<description>Бодови: 12
Капе: 1

U svakom pogledu autentičan, ovaj restoran zaslužuje sve pohvale i sve preporuke. Komplimenti idu za baš svaki segment, od više nego ljubaznog i srdačnog osoblja, preko besprekorno urednog ambijenta sa puno drveta i lepe bašte, pa sve do ukusnih tradicionalnih zalogaja i gutljaja. Ljubiš se nalazi na diskretno izdvojenoj, tihoj lokaciji nadomak turističkog centra, a sve namirnice stižu iz istoimenog obližnjeg sela, gde je i ribnjak po kome su poznati. Kada planirate posetu, pre svega rezervišite mesto jer su puni u svako doba dana i večeri. Za otvaranje apetita obavezno probajte aromatičnu rakiju sa hajdučkom travom. Naša je preporuka da se prepustite predlogu konobara, a onda uronite svim čulima u ukuse zlatiborskih delikatesa. Vruća lepinja i divan mladi kajmak, kriška sira i zapečeni krompir, proja i selekcija pršuta i slanine, magična pita sa sirom i zeljem, sve je slasno, domaćinski pripremljeno i posluženo. Imajte i malo strpljenja jer se sve sprema tek po porudžbini gosta, tako da sve stiže na sto vrelo i tek ispečeno. Zimi su obavezni kiseli kupus i ajvar, cvekla i pikantna salata od somborske paprike, a leti sveža bašta salata. Ovde se služe samo dva glavna jela i oba su sjajna – pastrmka sa grila iz pomenutog ribnjaka uz krompir salatu, te mekano i sočno teleće pečenje ispod sača. Užitak zasladite prhkim princes krofnama, baklavom ili kolačem od suvih šljiva, oraha i meda.
https://rs.gaultmillau.com/sr/restaurants/ljubis

Главни кувар: Slavica Nedović
Дани затварања: Понедељак
Адреса: Zelenkada 5, 31315 Zlatibor
Phone: +381 (0) 3 184 8322</description>
      <Point><coordinates>19.6956728238472,43.7292190055593</coordinates></Point>
  </Placemark>
  <Placemark>
	<name>KONOBA KOD GOCE I RENATA</name>
	<description>Бодови: 12
Капе: 1

Na samoj obali reke, uz Pančevački most, konoba Kod Goce i Renata zgodna je destinacija za beg iz gradske vreve, podjednako blizu i Beogradu i Pančevu. Velika, rustično uređena bašta i lep unutrašnji deo su prijatno okruženje, a boravak na reci i pogled na grad preko puta svemu daju dodatnu opuštajuću notu. Bogata i blago pikantna riblja čorba se podrazumeva za početak, a među predjelima izdvajaju se riblja pašteta i hrskave tikvice pohovane u panko prezli koje stižu na velikoj drvenoj dasci. Nadalje ostaje da se odlučite da li ste za ribu, rečnu ili morsku, ili specijalitete od mesa. Riba stiže sa tanjirače ili roštilja, a svakako se raspitajte šta je sveže iz ulova. Probali smo ukusnu kečigu koje nema uvek u ponudi, tu su i smuđ, šaran i som. Uz rečnu ribu orada i brancin lepo predstavljaju more. Lignje na žaru su jelo po kome su poznati, što se potvrdilo kada smo ih probali. Špagete sa morskim plodovima dostojno reprezentuju odeljak pasta, u kome su i špagete sa kozicama i pasta sa gamborima i parmezanom. U tom delu menija su crni, crveni i beli rižoto, a posebno je izdvojen Vege meni. Ukoliko ste za meso, sve je tu, od specijaliteta sa roštilja, preko Karađorđeve i do bifteka. Tri leće, baklave i tulumbe su predlozi za kraj, da lepo zaokružite celokupan ugođaj kraj širokog Dunava.
https://rs.gaultmillau.com/sr/restaurants/konoba-kod-goce-i-renata

Главни кувар: Gordana Grbić
Адреса: Pančevački put bb, 11000 Beograd
WEB: https://www.konobakodgoceirenata.co.rs/
Phone: +381 63 774 7791</description>
      <Point><coordinates>20.4943819,44.8315793,0</coordinates></Point>
  </Placemark>
  <Placemark>
	<name>KORPA DELI MARKET I BISTRO</name>
	<description>Бодови: 12
Капе: 1

Uz bogato snabdeven delikatesni market nalazi se moderan restoran čija je ponuda fokusirana na specijalitete od mesa. Vinska karta je relativno kratka, ali su vina iz prodavnice dostupna uz nadoknadu za servis. Jelovnik otvaraju selekcija delikatesa koji se ručno seku, potom Dry Age tartar, tataki, karpačo i burata. Sledi zanimljiva selekcija predjela među kojima je u našem izboru skladno funkcionisala kombinacija gde su sa jedne strane rolnice punjene butkicom, a sa druge cvekla sa mladim sirom, gelom od jabuke i posuta lešnicima. Deo sa pastama i rižotom varira poznate teme, a jednostavne Aglio e olio špagete bile su vrlo dobre i pikantne. U mesnom delu slede mlinci sa ćuretinom, pačje grudi i teleći frikando u sosu od konjaka i pinjola, a za ozbiljne gurmane preporuka su pljeskavica za dve osobe sa kajmakom sa Stare planine i ukiseljenim lukom. Tu su i burgeri, te moćna selekcija srpskih dry age mesa. Za one koji preferiraju ribu izbor su tuna, fileti brancina, orade i lososa, kao i lignje sa žara. Iz odeljka Deli menu pohvale idu za sočno i meko rolovano rebro posluženo na pireu od bundeve sa domaćim demiglas sosom i čipsom od paštrnaka, kao i za smelo začinjen kebab poslužen sa ozbiljno ljutim papričicama i mileramom sa mentom na domaćem pita hlebu. Šnenokle sa listićima badema, ukusan topli kolač sa makom u sosu od bele čokolade, uz baklavu sa pistaćima, sezonski krambl i čokoladni sufle slatko zaokružuju boravak u ovom bistrou.
https://rs.gaultmillau.com/sr/restaurants/korpa-bistro

Главни кувар: Nebojša Mukić
Адреса: Veselina Masleše 2, 21000 Novi Sad
WEB: https://korpa-deli.rs
Phone: +381 21 210 2523</description>
      <Point><coordinates>19.814331,45.25327,0</coordinates></Point>
  </Placemark>
  <Placemark>
	<name>KRČMA LADNA VODA</name>
	<description>Бодови: 12
Капе: 1

Krčma Ladna voda jedna je od gastronomskih institucija Pirota, pre svega zbog izuzetne hrane, a potom i zbog centralne pozicije direktno u vezi sa konakom Malog Riste – muzejom Ponišavlja. Prostor krčme je autentičan, uređen u etno-stilu i prenosi atmosferu stare meraklijske krčme iz prošlosti. Izuzetno strastveni pristup namirnicama, njihovom poreklu i tehnikama obrade, o kojima ćete biti u prilici da porazgovarate sa Bobanom, ljubaznim vlasnikom. Obavezno ga pitajte za recept jela koje vam se najviše dopadne jer će vam i recept servirati na tanjiru. Jagnjeću kapamu sa staroplaninskom jagnjetinom, zapečenu u jajima i ovčjem kiselom mleku potrebno je poručiti unapred, ali vredi, jer je ovo jedan od specijaliteta zbog kojih vredi doći do Pirota. Roštilj je vrhunski, a preporučujemo sve što se pakuje u skramu. Pre svega teleću džigericu, a onda i specijalitete kakvi su Zaludni delija i Vrtibog. Kao i svuda u Pirotu, ne preskačite bogato meze – od trljanice sa ovčjim sirom, ceđenog kiselog mleka ili vurde sa paprikama, sarmica u listu vinove loze i zapečenih paprika do grilovanog đubeka, pupka pirotskog kačkavalja i ovčjeg sira sa planine. Radoznalim sladokuscima i istraživačima gastronomije biće zanimljivi odgovori na pitanja o tradicionalnim specijalitetima kakvi su jufka, janija ili čomlek. Pitajte i saznaćete nešto zanimljivo dok uživate u izuzetnoj hrani.
https://rs.gaultmillau.com/sr/restaurants/kr%C4%8Cma-ladna-voda

Главни кувар: Nenad Ignjatović
Адреса: Nikole Pašića 40, 18300 Pirot
Phone: +381 (0) 1 032 3422</description>
      <Point><coordinates>22.588983182753,43.1615744759265</coordinates></Point>
  </Placemark>
  <Placemark>
	<name>PIKNIK</name>
	<description>Бодови: 12
Капе: 1

Pravo mesto za autentičan vojvođanski piknik nalazi se na Ribarskom ostrvu, uz široki Dunav. Uživanje u restoranu Piknik podjednako je i kada se za toplih dana sedi u prostranoj bašti pod krošnjama, kao i unutra, u ambijentu sa puno drveta i pogledom na reku kroz velike staklene površine. Šetnja jelovnikom zabavno je špartanje uzduž i popreko kroz Vojvodinu, a na tom putu srešćete Namigušu i Šiziku, Varošanku i Damicu, što su samo neka od ljupkih imena sa menija. Majkina pačja bistra supa fino će vas okrepiti, koliko i kremašica – kremasta teleća ragu čorba, a onda probajte ukusnu lokalnu guščju paštetu i neobičan mus od čvaraka sa susamom i krem sirom. Blizina reke poziva na ribu, pa su tu som i šaran, kao i perkelt, pastrmka u papilotni, te lignje i losos. Na mesnom terenu vrlo dobra pileća džigerica na pireu od celera restovana sa grilovanim jabukama i brusnicama, pod imenom Miraždžika, pa neodoljivo slasna rebarca, juneći obrazi, butkica i svinjski medaljoni u sopstvenom sosu. Na gastro-slagalici Piknika su i rolnice sa biftekom, zapečena pasta sa tikvicama, te neizbežan odeljak – roštiljanje, uz obaveznu salatu sa spanaćem. U slatkom delu proverite zašto je Zaovina krempita sa malinama postala čuvena, da li su Snajkine šnenokle kao bakine, a jesu, kao i koliko su slasne Jetrvine palačinke filovane lešnicima, pa zapečene u mleku i zalivene vanil kremom. Usluga je brza, atmosfera ležerna i vesela.
https://rs.gaultmillau.com/sr/restaurants/restoran-bar-piknik

Главни кувар: Aleksandar Šečić
Адреса: Ribarsko ostrvo bb, 21000 Novi Sad
WEB: https://piknik.rs/
Phone: +381 69 174 5645</description>
      <Point><coordinates>19.8350188,45.2299732,0</coordinates></Point>
  </Placemark>
  <Placemark>
	<name>RESTORAN ABC</name>
	<description>Бодови: 12
Капе: 1

Restoran ABC već imenom obznanjuje da je nastao kao abeceda slow food pokreta i ideje da se uživa u nizu manjih porcija, tzv. gangova. Spremite se za uživanje pod dirigentskom palicom ljubaznog konobara koji preporučuje sledeći gang u skladu sa ličnim osećajem i vašim željama. Ovaj koncept hedonizma i posvećenosti gostu kroz kvalitetnu hranu i danas živi ušuškan u maloj zemunskoj ulici i, uprkos tome što nam je danas ideja serviranja manjih porcija kroz više gangova dobro poznata iz fine dining kuhinja, ABC održava svoj decenijski standard kvaliteta i stečenu reputaciju. Restoran je prepun detalja iz starijih vremena u elegantnom enterijeru kojim dominiraju drvo i cigla. Dugogodišnju klijentelu uglavnom čine poslovni i porodični ljudi. Privlače ih elegancija, kvalitet i privatnost, koju pružaju malobrojni propisno udaljeni stolovi. Poštujući tradiciju koja je ovde nastala, krećemo od sada već čuvenog predjela – Rašine rolnice sa biftekom u sosu od golice suncokreta. Tu su i domaće supe ili čorbe – za avanturistički raspoložene preporučujemo kinesku pikantno-kiselu supu, a u nastavku krenite da razgovarate sa svojim ljubaznim konobarom koji će vas s pažnjom i iskustvom dobrog domaćina voditi kroz vaš obrok. Neki od popularnijih izbora su teleći kotlet sa dimljenim sirom i grilovana teletina sa bri sirom u sosu od pistaća. Treba reći da ABC ima jednu od najopsežnijih vinskih karti sa posebnim naglaskom na francuska vina iz odabranih godina.
https://rs.gaultmillau.com/sr/restaurants/restoran-abc-1

Дани затварања: Понедељак
Адреса: Ohridska bb, 11080 Zemun
WEB: http://abcrestoran.rs/
Phone: +381 65 316 6816</description>
      <Point><coordinates>20.3964721521595,44.8450743965119</coordinates></Point>
  </Placemark>
  <Placemark>
	<name>RESTORAN CANTINA DE FRIDA</name>
	<description>Бодови: 12
Капе: 1

Izuzetno šaren i vibrantan ambijent ovog sada već kultnog restorana preneće vam u trenu duh Južne Amerike. Taj shabby chic dizajn restorana savršeno se uklapa sa prijatnim šetalištem ispred Beton hale i pogledom na reku. Bilo da ste raspoloženi za miran ručak uparen sa nekim finim vinom, bilo za uzbudljivu večeru uz muziku i kvalitetni koktel, Cantina de Frida ume da iznese obe situacije podjednako kvalitetno. Pored selekcije sireva i pršute, za preporuku su tapasi. Izdvajamo one sa izvrsnim hrskavim lignjama, koje će fenomenalno pratiti hladno točeno pivo, te izvrsne kalamata masline u salsi od sušenih paprika i kumina. Ako vam je potrebno nešto da vas zagreje, onda je pravi izbor peruanska čorba sa gamborima i staklenim rezancima. Naravno, ne možemo se upustiti u gastronomiju Južne Amerike bez prepoznavanja Asada, tradicionalne tehnike pripreme roštilja koja druženje uz hranu prepoznaje kao društveni događaj i najvažniji činilac uživanja. Pažljivo odabrani komadi mesa, od t-bone stejka, rozbratne, pa čak i hobotnice preko blago prodimljenih chorizo kobasica sa španskom mešavinom začina, uz poseban način grilovanja postaju zalogaji koji se tope u ustima. Iz bogate selekcije vinskih etiketa iz celog sveta možete da odaberite vino po svom afinitetu. No, ako ste raspoloženi za nešto brzo, a ukusno, tu je širok dijapazon tex-mex kuhinje kao što su takosi, buritosi, fajite i, naravno, burgeri.
https://rs.gaultmillau.com/sr/restaurants/restoran-cantina-de-frida

Главни кувар: Zoran Nedeljković
Адреса: Karađorđeva 2, 11000 Beograd
WEB: http://www.cantinadefrida.com/rs/home
Phone: +381 60 365 4030</description>
      <Point><coordinates>20.448268,44.819568,0</coordinates></Point>
  </Placemark>
  <Placemark>
	<name>RESTORAN DUOMO</name>
	<description>Бодови: 12
Капе: 1

Potpuno posvećen autentičnim italijanskim ukusima i jelima, oslonjen na tradiciju uz nešto interesantnih varijacija, Duomo je mesto za jednostavnu, ali vrlo dobru italijansku kuhinju. Smešten je u još uvek značajnoj ugostiteljskoj ulici na Dorćolu, sa finom i udobnom baštom, te unutrašnjim delom na dva nivoa. Simpatični detalji, neobična ogledala na tavanici, karirani stolnjaci i ljubazno osoblje kreiraju sveukupno toplu atmosferu osterie u kojoj ćete se osećati sasvim prijatno i tokom dana i u večernjim satima. Kao uvod u ovdašnji gastro-svet preporučujemo selekciju delikatesa sa maslinama i kaparima ili pak vrlo osvežavajuću i neobično ukusnu Burrata Di Bufala serviranu sa pestom, smokvama i dve vrste paradajza sa svežim bosiljkom. U odeljku sa pastama pažnju privlače njoke punjene gorgonzolom sa tartufima i pečenim pistaćima. Pice stižu iz peći na drva, testo je od brašna tip zero-zero, a izbor sastojaka je inspirativan, u rasponu od kombinacija ventricina – pecorino i mlada gorgonzola – suve šljive, preko Caprino sa kozjim sirom i Gvancale slaninom, do pica sa lososom, plavim patlidžanom, ramstekom... U mesnom delu ne propustite da probate moćni Mafijoza burger od Black Angus mesa sa dimljenom mocarelom i domaćim pesto sosom. Tu su i kobasica na palenti, piletina sa San Daniele pršutom, ćuretina u limunčelu i taljata biftek preliven sosom od vina Negro Amaro.
https://rs.gaultmillau.com/sr/restaurants/restoran-duomo

Главни кувар: Nebojša Tanasković
Адреса: Strahinjića Bana 66a, 11000 Beograd
WEB: https://duomo.rs/
Phone: +381 11 303 6076</description>
      <Point><coordinates>20.4634239,44.8202831,0</coordinates></Point>
  </Placemark>
  <Placemark>
	<name>RESTORAN DURMITOR</name>
	<description>Бодови: 12
Капе: 1

Durmitor je prvo ime na listi preporuka kada se pomene pečenje. I to s pravom. Od otvaranja do danas ovde se priprema podjednako slasna i sočna teletina, jagnjetina i jaretina. Treba imati u vidu da zbog velike posećenosti obavezno treba rezervisati mesto, ali i svoju porciju pečenja. Zgodno zaklonjen u centralnom delu Novog Beograda, uz unutrašnji deo na spratu, ovaj restoran proširen je na veliku i vrlo prijatnu baštu. Ukoliko se ovde zateknete u prepodnevnim časovima, očekuje vas niz moćnih opcija za doručak, a kada dođete na ručak, savetujemo da nikako ne preskočite odličnu teleću čorbu. U svakom slučaju, preporuka u uvodnom delu ide za ovdašnji tartar biftek, ozbiljan, ubedljiv i fino pikantan, a pored njega, tu su selekcije mesnih delikatesa i sireva, te pohovane bukovače i paprike sa sirom. Osim čuvenog, već pomenutog pečenja, glavni meni donosi meso u svim oblicima. Tuna stejk, losos, pastrmka i lignje reprezentuju riblji segment ponude. Sve prati ozbiljna vinska karta, kojom dominiraju srpska vina i ona iz regiona. Čuven je ovdašnji biftek u maslinovom ulju, atraktivno servirana Karađorđeva je čest izbor, a za preporuku su i marinirani vrat i jagnjeća pljeskavica. Na roštilju spremaju sve po redu, dok je selekcija bifteka izdvojena u odeljku sa junetinom. U slatkom delu, u zavisnosti od sezone, stižu gratinirane maline ili mandarine, a za preporuku su i tri leće, torta od maka i domaća krempita.
https://rs.gaultmillau.com/sr/restaurants/restoran-durmitor

Главни кувар: Marko Mutapović
Дани затварања: недеља
Адреса: Omladinskih brigada 16a, 11070 Beograd
WEB: https://www.restorandurmitor.rs/
Phone: +381 11 260 2330</description>
      <Point><coordinates>20.4107736,44.8222984,0</coordinates></Point>
  </Placemark>
  <Placemark>
	<name>RESTORAN HOTELA ROYAL PUTNIK</name>
	<description>Бодови: 12
Капе: 1

Restoran se nalazi na samom vrhu hotela Royal Putnik i jedna je od najzanimljivijih vranjanskih gastronomskih lokacija. Uprkos tome što hotelski restorani još uvek ne dostižu popularnost drugih ugostiteljskih objekata, ovde uživaju i gosti koji ne borave u hotelu, i to sa pravom. Koncipiran eklektično kao spoj kvalitetne domaće i probrane internacionalne kuhinje, u prijatnom ambijentu restorana koji se širi i na veliku otvorenu terasu sa dobrim pogledom pronalazimo kvalitetno pripremljenu hranu, ljubazno i profesionalno osoblje i prijatnu, živu atmosferu. U ponudi domaćih specijaliteta izdvaja se pljeskavica Stara škola koja opravdava svoj naziv. Tu je i zanimljiv osvrt na moravsku salatu koja sa vrućom domaćom lepinjom lepo zaokružuje priču. Od drugih specijaliteta sa roštilja posebnu pažnju privlače stejkovi, i to vrlo zanimljivi rezovi koje je nekad teško pronaći na drugim mestima. Za one koji vole već dobro poznate đakonije italijanske kuhinje tu su pice, paste i rižota, a za slatki deo zabave pobrinuće se dobar čokoladni mus ili kolač od pistaća i bele čokolade.
https://rs.gaultmillau.com/sr/restaurants/restoran-hotela-royal-putnik

Главни кувар: Stefan Kostić
Адреса: Todora Mišića Španca bb, 17500 Vranje
WEB: http://royalputnik.com/en/bar-and-restaurant/
Phone: +381 17 740 0777</description>
      <Point><coordinates>21.9020793611614,42.5448559296182</coordinates></Point>
  </Placemark>
  <Placemark>
	<name>RESTORAN HOTELA TONANTI</name>
	<description>Бодови: 12
Капе: 1

Čari srpskih Karlovih Vari, kako još nazivaju Vrnjačku banju, upotpuniće i probrani zalogaji a la carte restorana luksuznog hotela Tonanti. U prijatnom i modernom ambijentu, sa daškom elegancije, uz asistenciju diskretnog i ljubaznog osoblja koje će pomoći u odabiru najboljih specijaliteta, prepustite se gastro-doživljaju koji spaja ukuse lokalnog podneblja i svetske kulinarske scene. Započnite svoju avanturu uz slasne zalogaje grilovanog miročkog sira koji se lepo kombinuje sa svežinom miksa zelenih salata i reskim notama balzamika ili sa fino pripremljenim gamborima uvijenim u testo i serviranim na podlozi od pirea od jabuke. Ako želite da nastavite trasom laganijih pikanterija, tu su cezar ili mediteranska salata, kao i zanimljiva selekcija pasti i rižota. S druge strane, za gurmansku kulminaciju zadovoljstva tople preporuke idu svinjskim medaljonima u slanini sa sosom od tartufa ili, proverenom klasiku, bifteku u sosu od zelenog bibera sa dobro balansiranim prilogom od sotiranog povrća. Ako ste pri apetitu, ne preskočite da probate i dinstanu teletinu sa povrćem, gde se svaki zalogaj topi u ustima od mekoće i sočnosti. Selekcija odličnih vina iz Srbije i probranih evropskih zemalja dobro će se uklopiti uz jela koja izaberete. Ne propustite desert! Bilo da se odlučite za reform tortu u domaćoj izvedbi, bilo za trileće ili tiramisu, uz dobar ukus je zagarantovan i dobar osećaj.
https://rs.gaultmillau.com/sr/restaurants/restoran-hotela-tonanti

Главни кувар: Ivan Milošević
Адреса: Svetog Save 2, 36210 Vrnjačka Banja
WEB: https://hoteltonanti.rs/
Phone: +381 36 515 5230</description>
      <Point><coordinates>20.8968443671535,43.6197667058583</coordinates></Point>
  </Placemark>
  <Placemark>
	<name>RESTORAN KANO</name>
	<description>Бодови: 12
Капе: 1

Teško da bismo u srcu Šumadije očekivali susret sa intrigantnom kuhinjom Filipina i Dalekog istoka i njenom fuzijom sa ukusima Mediterana! Upravo to iskustvo nudi restoran Kano. Lociran u mirnom, rezidencijalnom delu grada, u fino sređenoj kući, ljubazno osoblje svim gostima otvoriće vrata za ulazak u tajne gastronomije koje nudi njihova kuhinja. Pažljivo koncipiran meni sa nevelikim brojem jela svakako ne znači odsustvo varijeteta i uzbudljivih ukusa. Baš suprotno. Započnite avanturu sa nekom od egzotičnih salata u kojima se efektno kombinuju svežina zelene jabuke i ajsberg salate sa zavodljivim prelivima od senfa, meda, balsamika i maslinovog ulja. Iskusite na nepcima i fini sklad Kritske salate u kojoj dominiraju arome crvenog luka, crnog raženog hleba i kravljeg sira. Posebna pikanterija su istočnjačke pržene rolnice, a na vama je da odaberete između onih sa povrćem, piletinom, tunom ili mango salatom. Kao glavni specijalitet u ponudi su sočni svinjski ili pileći ražnjići sa prženom kinoom, pikantne kiparske ćuftice, bogate pšenične nudle sa svinjetinom ili izazovni terijaki batak sa prženim tofuom. Ukuse egzotike prati bogata selekcija vina. Više od 160 etiketa iz cele Evrope dodatno će oplemeniti osećaj zadovoljstva. Zasladite avanturu uz neobični maha kolač sa kokosovim mlekom ili provereno dobar čokoto, čiji glavni sastojak krije naziv poslastice.
https://rs.gaultmillau.com/sr/restaurants/restoran-kano

Главни кувар: Ela Tanjga
Адреса: Milovana Glišića 23, 34000 Kragujevac
WEB: https://chokano.com/
Phone: +381 (0) 3 425 0335</description>
      <Point><coordinates>20.9133607276336,44.0172274831789</coordinates></Point>
  </Placemark>
  <Placemark>
	<name>RESTORAN KOVAČ</name>
	<description>Бодови: 12
Капе: 1

Kako tržni centri postaju sve zanimljiviji i za ugostitelje i za gurmane, tako je i restoran Kovač svoje mesto našao u TC Big u Zrenjaninu. Kovač je postao prepoznatljiv kao restoran koji privlači sve one koji žele da uživaju u dobroj hrani i prijatnom ambijentu. Enterijer odiše atraktivnim industrijskim dizajnom sa mnoštvom zanimljivih detalja koji čine prostor jedinstvenim i savremenim. Restoran je tematski podeljen na dva dela. Gornji, poznat kao sushi umami bar, i donji, gde se služe najraznovrsniji specijaliteti sa svih meridijana. Kovač nudi izuzetno širok spektar kulinarskih užitaka, uključujući meksičku, bliskoistočnu i kinesku kuhinju, italijanske paste i rižota, kao i nezaobilazne američke burgere. U ponudi jela spremljenih u pećnici na ćumur izdvajaju se specijaliteti od piletine, svinjetine i ćuretine. Probajte enčilade sa piletinom i kukuruzom, ili kinesku verziju piletine u slatko-ljutom sosu, kao i teksaški burger. Jela od mesa angus govečeta su među zvezdama na jelovniku, pa preporučujemo da probate gurmansku pljeskavicu od angus junetine ili neki od stejkova iz široke ponude. Uživajte zapečenoj u ćuretini sa mlincima, kao i u pilećem paketiću. Restoran Kovač ima sve što vam je potrebno da zadovoljite gastronomska i druga čula i uživate u raznolikim ukusima iz dobrog dela sveta.
https://rs.gaultmillau.com/sr/restaurants/restoran-kova%C4%8C-

Главни кувар: Deneš Horvat
Адреса: TC BIG 5/1, 23000 Zrenjanin
WEB: https://kovaczrenjanin.rs/
Phone: +381 64 646 4111</description>
      <Point><coordinates>20.3543356004133,45.3783604266497</coordinates></Point>
  </Placemark>
  <Placemark>
	<name>RESTORAN NOVAK 1</name>
	<description>Бодови: 12
Капе: 1

Na dve beogradske lokacije, Novi Beograd i Dorćol, restorani Novak pružaju dopadljiv gastro doživljaj koji zgodno spaja internacionalnu kuhinju i neke od klasika. Posveta jednom od najvećih sportista sveta podrazumeva se u nizu detalja i obeležja naročito u ulaznom delu, dok se na ekranima najčešće smenjuju aktuelni sportski događaji. Meni otvaraju dve zanimljive veganske kreacije, bogat vegetarijanski stejk od više vrsta povrća u panko prezli i nudle od povrća sa tofu sirom. Ukoliko ste za ostanak na domaćem terenu, proverite šta je u dnevnoj ponudi i probajte odličan grilovani sir rskavac uz koji služe duvan čvarke i ajvar. Tu su i uštipci zapečeni u rerni sa pečenom paprikom i kajmakom, tradicionalna pljeskavica sa crnim lukom i kobasice sa sirom. Nadalje – buritosi sa piletinom ili dobro spremljena grilovana ćuretina sa finim sosom od lešnika, rolnice od tortilje sa spanaćem i pikantni rižoto, a naša je preporuka da probate ovdašnju testeninu zapečenu u rerni. Birajte glavni sastojak – piletina, ćuretina, losos, i uživajte. Porcija je zaista izdašna i vrlo ukusna, te je pravi izbor ukoliko ste u većem društvu. U glavnom delu jelovnika su i ramstek sa karamelizovanim lukom i fetom, peper stejk i biftek sa enčiladom. U ribljem delu menija za preporuku su tuna i losos stek, lignje na žaru i brancin sa sotiranim povrćem. Uz veliki izbor palačinki, među poslasticama apsolutni favorit je neobičan kolač neobičnog imena Vatrena ljubav u kome je savršen balans tekstura, krema i voća.
https://rs.gaultmillau.com/sr/restaurants/restoran-novak-1

Главни кувар: Miroslav Petrović
Дани затварања: недеља
Адреса: Bulevar Arsenija Čarnojevića 54a, 11070 Novi Beograd
WEB: http://www.novak1.rs/
Phone: +381 11 311 3131</description>
      <Point><coordinates>20.4238651,44.8120693,0</coordinates></Point>
  </Placemark>
  <Placemark>
	<name>RESTORAN PANTA REI</name>
	<description>Бодови: 12
Капе: 1

U okviru Sportskog centra 25. maj na donjem Dorćolu nalazi se Panta Rei, restoran koji je za tri decenije postojanja postao obeležje ovog kraja. Uz srdačan prijem šarmantno osoblje će vas smestiti u udoban kutak s pogledom na Dunav. Možda je najprijatnije da ovde dođete u vreme kasnog doručka i probate izvrstan Panta rei sendvič sa pršutom na brioš hlebu. Ako želite da ručate, prvo uronite u predjela. Paketić od parmezana sa biftekom je zaista predivno iskustvo! Naš savet je da napomenete da biftek bude medium rare kako biste zaista osetili sve ukuse koje ovo jelo pruža. Potom se prepustite vinskoj karti i ukusima Mediterana. Sigurno nećete pogrešiti u izboru ako se odlučite za pazinske njoke u finom kremu od tartufa, ćuretine i pekorina ili pak odaberete rižoto sa šafranom, gamborima, šparglom i neizostavnim pekorinom. Ukoliko vaše gurmansko raspoloženje ide u pravcu nečeg konkretnijeg, nemojte zaobići svinjsku butkicu sa mlincima i pečurkama. U toj kombinaciji zaista niste sigurni šta će se pre istopiti u ustima. Za preporuku su sporo pečena otkošćena svinjska rebra, toliko meka da ih možete jesti kašičicom, kao i spektakularna teletina ispod sača u mleku. Tu je i izuzetan izbor mediteranske ribe koju vam mogu pripremiti na žaru.
https://rs.gaultmillau.com/sr/restaurants/restoran-%E2%80%93-bar-panta-rei

Главни кувар: Jovana Radić
Адреса: Tadeuša Košćuška 63, 11158 Beograd
WEB: https://www.pantarei.co.rs/
Phone: +381 (0) 6 344 4643</description>
      <Point><coordinates>20.4561595,44.8305388,0</coordinates></Point>
  </Placemark>
  <Placemark>
	<name>RESTORAN RUZMARIN</name>
	<description>Бодови: 12
Капе: 1

Pravu oazu mediteranske kuhinje pronaćićete u restoranu Ruzmarin, smeštenom u blizini stambenog kompleksa Central Garden. Kako se čini, naglasak je na grčkoj i italijanskoj kuhinji. Pročišćenog, svetlog enterijera sa puno staklenih površina Ruzmarin je odličan izbor za kraće poslovne ručkove kao i za duža uživanja u hrani. Na startu ne propustite domaće hlebove ali budite oprezni – sa njima lako krenete, a teško je zaustaviti se. Na jelovniku je i malo drugačiji chef-ov tatar biftek, kvalitetno urađen i zanimljiv, grilovani sir sa planine Rtanj kao spoj domaće namirnice i mediteranskog pristupa siru, ali i italijanske bruskete i grčke sarmice u vinovom listu. Za one koji idu u pravcu lakšeg obroka na meniju je uobičajeni izbor obrok salata. U sekciji rižota i pasta ima zanimljivih kombinacija, a za preporuku su njoke sa ćuretinom i mladim spanaćem. Ovde ćete pojesti dobre mediteranske lignje pripremljene sa zanimljivom kombinacijom krompira i spanaća ali i sporo kuvanu jagnjeću kolenicu čije je meso toliko mekano da se topi u ustima. Dobar izbor stejkova i italijanskih specijaliteta kakva je saltimboka. U posebnoj ponudi je špansko prase, odojak, koje se po španskoj tradiciji seče tanjirom, ali za gustiranje ovog delikatesa potrebno je da najavite dan ranije.
https://rs.gaultmillau.com/sr/restaurants/restoran-ruzmarin

Главни кувар: Uroš Savić
Адреса: Dalmatinska 28, 11000 Beograd
WEB: https://restoranruzmarin.rs/
Phone: +381 69 111 6000</description>
      <Point><coordinates>20.4774853,44.8115517,0</coordinates></Point>
  </Placemark>
  <Placemark>
	<name>RESTORAN TORO</name>
	<description>Бодови: 12
Капе: 1

Temperamentno ime, savremeno uređenje i moćan pogled koji se otvara pred gostima ovog restorana smeštenog na vrhu poslovne zgrade već u startu stvara osećaj da ste došli na mesto gde je prijatno i gde se uživa u dobroj kuhinji i kvalitetnim pićima. Ljubazno osoblje pomoći će savetima kako da na najbolji način uplovite u gastro ponudu restorana. Krenite sa nekom varijantom tortilja ili sendviča, a može se i odmah skočiti na predjela poput pohovanog dimljenog kačkavalja, black tiger gambora u pikantnom ulju ili, pak, sočnih hrskavih rolnica punjenih najfinijim komadićima bifteka. Ako ste skloni lakšoj hrani, tu je odabrana selekcija salata kao što je norveška sa lososom ili klasična kapreze salata. Ljubitelji snažnijih ukusa ne smeju propustiti selekciju bifteka ili domaćih jela sa ćumura, gde su obavezne stavke pikantna domaća kobasica iz Šumadije ili vešalica iz marinade sa grilovanim miročkim sirom. Specijaliteti kuće uključuju i intenzivne, aromatične ukuse šumadijske piletine pripremljene sa dve vrste domaćeg sira, roladom od slanine i podlogom od krompir pirea i tartufa. Otkrijte i tajne reka i mora uz pikanteriju kakva je marinirani filet brancina na žaru. Slatka zadovoljstva dolaze u vidi Toro palačinki, krem brulea sa sosom od maline ili, pak, suflea sa karamelizovanim bademom. Uživajte u obroku i pogledu pijuckajući neko od odabranih vina iz bogate selekcije.
https://rs.gaultmillau.com/sr/restaurants/restoran-toro

Главни кувар: Vidoje Stančić
Адреса: Vojvođanska 13 A, 34000 Kragujevac
WEB: http://www.tororestaurant.rs/
Phone: +381 65 999 7980</description>
      <Point><coordinates>20.9113808494693,44.0273827024799</coordinates></Point>
  </Placemark>
  <Placemark>
	<name>RESTORAN VELIKI</name>
	<description>Бодови: 12
Капе: 1

Nadomak novosadske pešačke zone nalazi se restoran koji je zasebna celina hotela na istoj adresi. Interesantnog enterijera i živahne atmosfere, Veliki na meniju dostojno predstavlja vojvođansku kuhinju sa svim kulinarskim uticajima i stilovima nekadašnje Austrougarske. Za početak domaća supa sa rezancima, a onda zamezite sa lokalnim sirevima i čuvenim mesnim đakonijama – švargla, džigernjača, slanina i pečenica. Potom su zgodan izbor neka od odličnih domaćih testenina, te obrok salate, među kojima neizbežna sa spanaćem i pečurkama i efektna sa cveklom i kozjim krem sirom, tikvice sa piletinom i brusnicama ili atraktivan kozji sir u kornfleksu zgodan su izbor. Na glavnom terenu su sočni juneći perkelt ili svinjetina Hortobađi sa pikantnom kobasicom i knedlama, slovačke i debreciner kobasice, dimljena pastrmka sa krompir salatom i ćuretina u sosu od višanja, carska rebra i domaći fašir sa ćušpajzom od krompira. Od sezonskih specijaliteta odličan izbor za hladnije vreme su rolovana jagnjeća rebra, pačetina na pireu od batata, bečka šnicla i pašteta od pileće džigerice. Zalogaji lako klize uz vina iz Vojvodine, a dobar izbor rakija odlično otvara apetit. I u slatkom delu Veliki predstavlja Panonsku niziju kroz domaće šnenokle servirane u tegli, odlične krempite, savršen čokoladni koh, odličnu toplu pitu sa jabukama i sladoledom, moćnu prekmursku gibanicu, gomboce i šufnudle sa makom, kolač od sira i tart od bundeve. Ukratko, ovo je mesto za uživanje u vojvođanskoj kuhinji.
https://rs.gaultmillau.com/sr/restaurants/restoran-veliki

Главни кувар: Stanislav Mudroh
Адреса: Nikole Pašića 24, 21104 Novi Sad
WEB: https://cafeveliki.com
Phone: +381 69 183 5454</description>
      <Point><coordinates>19.8462351469857,45.2584279708089</coordinates></Point>
  </Placemark>
  <Placemark>
	<name>RESTORAN VINOGRADI GROCKA</name>
	<description>Бодови: 12
Капе: 1

Sinonim za mesto okupljanja svetske elite i stranih delegacija još iz perioda SFRJ, restoran Vinogradi Grocka ima respektabilnu tradiciju koju neguje i danas. Veliki sopstveni parking, jedinstveni lokalitet na vidikovcu smeštenom među vinovim lozama, romantični pogled na Dunav sve to čini ovo mesto idealnom lokacijom za uživanje sa porodicom i prijateljima. A stranice menija i ponuda jela kombinacija su najlepših nacionalnih gurmanluka i specijaliteta nastalih u samom restoranu, sa obaveznom anegdotom koja prati skoro svako jelo u ponudi. Ne sme se propustiti piletina Sofija Loren koja donosi dašak Italije kombinujući fini pileći file rolovan u pršuti sa nadevom od mocarele, paradajza i rukole, te preliven aromatičnim sosom od bosiljka. Ako ste za Karađorđevu šniclu prema autentičnoj recepturi čuvenog kuvara Miće Stojanovića, tako da vam se punjenje od kajmaka nežno stapa sa hrskavom paniranom koricom svinjske šnicle i zavodljivim tartar sosom, ne tražite dalje. Da uživate kao drug Tito, tu je Maršalov biftek – kombinacija junećeg mesa rolovanog u pršuti i lisnatom testu sa prelivom od pečuraka. Za kraj – palačinke Metropol, Prva dama ili bajadere sa kuglom sladoleda. Izbor nije lak, ali je samo vaš.
https://rs.gaultmillau.com/sr/restaurants/restoran-vinogradi-grocka

Главни кувар: Strahinja Mladenović
Адреса: Hajduk Veljkova 30, 11306 Grocka
WEB: https://restoranvinogradi.rs/
Phone: +381 11 424 2800</description>
      <Point><coordinates>20.722700898087,44.6652875567786</coordinates></Point>
  </Placemark>
  <Placemark>
	<name>RESTORAN VUK</name>
	<description>Бодови: 12
Капе: 1

Ako jedan restoran ima goste koji redovno, decenijama dolaze kroz više generacija, od poseta sa roditeljima kada su bili deca do dolazaka sa svojom decom ili unucima, taj restoran je za mene ozbiljna institucija. Vuk to svakako jeste i danas predstavlja omiljeno mesto obedovanja, razgovora i poslovnih sastanaka za najrazličitiju publiku. U skladu sa svojim sloganom po kome, ako niste bili u Vuku, onda niste bili u Beogradu, i danas je mesto na koje dolaze i mnogi turisti i posetioci na prolasku kroz Beograd. Za to je delom zaslužna vrhunska lokacija u starom jezgru grada, sa dve prelepe bašte na dve ulice, a delom je to osećaj istorije i tradicije koja živi u svakom posluženom tanjiru. Njihovi klasici, kao što su natur teleća šnicla, teleći pilav, punjene paprike ili sarmice u zelju rade se domaćinski, pošteno i kvalitetno, a pre svega standardizovano ogromnim iskustvom. Stari prekaljeni konobari pružiće vam vrhunsku uslugu kakvu i očekujete u ovakvom tipu restorana i koju mnogi od nas vole i cene. Ne zaboravite da uživate i u ljudima koji sede pored vas jer, kako se čini, svaki sto živi neku svoju priču, a istovremeno kao da su svi ujedinjeni nekom tajnom. Valjda je u tome tajna ovakvih mesta s posebnim karakterom.
https://rs.gaultmillau.com/sr/restaurants/restoran-vuk

Главни кувар: Snežana Jeremić
Адреса: Vuka Karadžića 12, 11000 Beograd
WEB: http://www.restoranvuk.rs/
Phone: +381 11 262 9761</description>
      <Point><coordinates>20.4556064,44.8176077,0</coordinates></Point>
  </Placemark>
  <Placemark>
	<name>SALAŠ KOD STARE DUNJE</name>
	<description>Бодови: 12
Капе: 1

Na putu između Beograda i Zrenjanina, u blizini Carske bare, nalazi se salaš orijentisan ka voćnjaku dunja i jedno je od najboljih mesta gde možete da provedete popodne ili veče. Dočekuju vas topli osmesi i autentičan, starinski i domaćinski pristup gostu, što je direktna asocijacija na neka lepša vremena, gde smo bili okrenutiji ljudima i njihovim potrebama. Gastronomski, kuhinja Salaša iz godine u godinu podjednako napreduje u kreativnosti vezanoj za izbor i poreklo namirnica, kao i u kvalitetu hrane i sitnim detaljima u servisu. Zbog toga je ovo već dobro utvrđena destinacija za ozbiljne gurmane i ljubitelje domaćinski pripremljenih banatskih specijaliteta za čiju pripremu se obilato koriste furuna i sačevi pored kojih prolazite na ulasku u restoran, a iz njih mirišu jagnjetina, teletina i vrhunske butkice. Jedan od doživljaja koji ćete zapamtiti svakako je i krckanje debele prhke korice i ukus sveže ispečenog hleba. Pošto u salašarskom životu sve mora da ima smisla, tako je logično da se sve što je moguće proizvodi upravo tu, na salašu. Od pečenih paprika za salatu, ajvara i pinđura, kiselog kupusa i turšija, pa do svinjokolja na kojem majstori prerađuju meso u sve one proizvode koje toliko volimo. Jedna mala, ali vredna zajednica ljudi na ovom salašu hrabro i sa puno truda stvara svoju gastronomsku priču. Vremenom postaju sve bolji, a mi se radujemo da njihovu zanimljivu priču ispratimo ugodinama koje dolaze.
https://rs.gaultmillau.com/sr/restaurants/salas-kod-stare-dunje

Главни кувар: Zorana Mrenjica
Адреса: Beogradski put 261, 23204 Stajićevo
WEB: https://salaskodstaredunje.rs/
Phone: +381 63 778 9889</description>
      <Point><coordinates>20.4339251,45.271269,0</coordinates></Point>
  </Placemark>
  <Placemark>
	<name>SOKAČE</name>
	<description>Бодови: 12
Капе: 1

Šareni i haotični spoj etno-motiva, boja, dobre domaćinske kuhinje i, ponekad, vesele žive muzike, nadograđen je ogromnom dozom toplog vojvođanskog šarma. To bi ukratko bio opis novosadskog restorana Sokače. Bilo da u toplijim mesecima planirate obrok u ljupkom dvorištu, bilo u šarmantnom enterijeru, obavezno rezervišite mesto, pogotovo vikendom, jer je restoran dugo vremena miljenik u Novosađana. Kada se smestite, sačekaće vas ukusno domaće slatko uz prijatan osmeh ljubaznog osoblja. Započnite obrok čuvenom biber čorbom serviranom u zanimljivim lončićima koje poklopljene donose na sto sa vrelom, ukusnom i okrepljujućom čorbom. U zimskim mesecima obavezno poručite pihtije, jagnjeće sarmice ili pitu sa pečenom paprikom. Specijaliteti kuće su mahom koncipirani za više osoba, bilo da je to svinjska ili jagnjeća butkica, punjena vešalica rolovana u slanini ili svinjska rebarca koja su odlično ispečena, a potom premazana sosom na bazi meda. Rebarca diskretno slade, a kao dobar kontrapunkt tom ukusu idu komadići ukiseljenog luka. Niz se nastavlja specijalitetima sa roštilja koje pred vama pripremaju u maloj sali. Tu su ćevapi u raznim iteracijama, kao i pljeskavice, ražnjići, kobasice i brizle. Svadbarski kupus, sarme, gurmanski škembići i sarmice od vinovog lišća sa kiselim mlekom samo su neki od domaćih specijaliteta koje nudi Sokače.
https://rs.gaultmillau.com/sr/restaurants/restoran-soka%C4%8Ce

Адреса: Pavla Papa 11 21001 Novi Sad
WEB: https://www.sokace.rs/
Phone: +381 21 662 2007</description>
      <Point><coordinates>19.8396103,45.2547344,0</coordinates></Point>
  </Placemark>
  <Placemark>
	<name>BERMET VILLA</name>
	<description>Бодови: 11.5
Капе: 1

Smeštena u centru romantičnih Sremskih Karlovaca, Bermet Villa je idealna tačka za okrepljenje i uživanje u specijalitetima vojvođanske kuhinje uz vina iz lokalnih vinarija. Gurmani svih profila naći će svoje favorite na širokom meniju. Izbor lokalnih sireva i mesnih delikatesa fin je uvod u ovdašnju gastro-ponudu, a Jokin tanjir zgodan odabir za degustaciju više toplih predjela – grilovani sir, pileća džigerica, šampinjoni. Skrećemo pažnju na testenine koje sami prave. Pripremaju ih sa zanimljivim kombinacijama sastojaka – piletina i kikiriki, biftek i spanać, te al dente spremljena quattro formaggi pasta sa povrćem. Sa roštilja stiže klasičan repertoar pojačan sremskom ljutkastom kobasicom i špikovanom pljeskavicom, a iz peći dimljena svinjska rebra, zapečena butkica i teletina ispod sača. Od gotovih jela tu su lokalni specijaliteti rindflajš i perkelt, a na meniju je i poduža lista pica. Karlovačka šnicla je logičan izbor kada ste u Karlovcima. Obilno je punjena i dobro pohovana, dok pikantna krilca mogu biti fina rav- noteža. U slatkom delu su tradicionalne gomboce i rezanci s makom ili orasima. Ovde su posebno ponosni na poslastice sa borovnicama – odlične su topla pita hrskavih kora poslužena sa sladoledom i moderni kolač sa belom čokoladom. Vikendom i u dane praznika ovde je uvek puno, pa nije loše da rezervišite na vreme.
https://rs.gaultmillau.com/sr/restaurants/restoran-bermet-villa

Главни кувар: Dejan Stanić
Адреса: Trg Branka Radičevića 5, 21205 Sremski Karlovci
WEB: https://bermetvilla.com/
Phone: +381 (0) 6 600 0200</description>
      <Point><coordinates>19.933575638183,45.202998133145</coordinates></Point>
  </Placemark>
  <Placemark>
	<name>DENIS GASTRO TEMPLE</name>
	<description>Бодови: 11.5
Капе: 1

Neobičan enterijer, kao i prijatna bašta na prvi pogled osvajaju kada se kroči u ovaj subotički gastronomski hram sa tri decenije dugom tradicijom. Širinu ponude donosi jelovnik na kome se smisleno smenjuju internacionalna i nacionalna jela u izboru dovoljno velikom da izađe u susret svim prohtevima. Kada se udobno smestite u jednu od dve sale, jedna je nepušačka što je za posebnu pohvalu, predlažemo da krenete od izdašne selekcije brusketa ili pak probate ovdašnje testo kroz pica brot a la Fisher. Veliki izbor zanimljivih obrok salata odlično je rešenje ukoliko ste za nešto lakše zalogaje, a stepenik više su tortilje. Sledi duža lista pasta i rižota, za kojima slede pice po kojima su postali poznati. Za preporuku su lazanje, te niz pohovanih jela među kojima su njihova prepoznatljiva pileća korpa i bečka šnicla posuta komadićima pršute i rendanim tvrdim sirom. Biftek služe u nekoliko verzija, iz furune stižu atraktivni naćosi, pačji batak i juneća rebra, a od ribe imaju lignje i oslić, te losos i tuna stejkove. Posebna pohvala ide za moćni Kao burger koji stiže jednostavno serviran, sav u testu u kome se moćno mešaju sos od čedar sira i sos od luka stvarajući intenzivnu harmoniju ukusa sa zapečenom domaćom zemičkom. Za kraj obavezno sačuvajte mesta za dva sjajna deserta. Sa jedne strane je čuvena mađarska Šomloi galuška, a sa druge nežni i raskošni tiramisu. Kako je teško odlučiti koji desert je ukusniji, poručite oba i nećete se pokajati.
https://rs.gaultmillau.com/sr/restaurants/denis-gastro-temple

Главни кувар: Boris Simić
Адреса: Braće Radić 24, 24000 Subotica
WEB: https://denisgastrotemple.rs/
Phone: +381 (0) 2 455 1155</description>
      <Point><coordinates>19.6672509258657,46.0973020897251</coordinates></Point>
  </Placemark>
  <Placemark>
	<name>ETNO BRVNARA GROŠ</name>
	<description>Бодови: 11.5
Капе: 1

Na obodu Leskovca nalazi se Etno brvnara Groš, omiljeno mesto među lokalnim gurmanima gde se susreću autentična hrana i dobra kafanska atmosfera. Uređena u etno-stilu i sa enterijerom koji odiše tradicijom i toplinom, ovo mesto pruža pravi doživljaj južnjačke gostoljubivosti i uživanja u gastronomiji. U bogatoj ponudi uz toplo domaće pecivo, razne salate, ljutenice i tradicionalne pite, osetićete u svakom zalogaju duh južnjačke kuhinje. Krenite od sprže sa kiselim paprikama, jednog vrlo intenzivnog gurmanskog predjela, a kad smo kod paprike, ne treba preskočiti lokalno čuvenu moravsku salatu koju ovde dobro pripremaju. Ne zaboravite ni da probate neka od najpopularnijih jela poput leskovačkog đevreka sa kajmakom, juneće džigerice u skrami, te punjenog bataka ili vešalice. Ako ste avanturis- tičkog duha, prepustite se čobanskom bifteku sa spržom ili mućkalici u pogači. Tu su i sačevi, gurmanske pljeskavice od leskovačkog mesa i svugde prisutno seljačko meso na žaru, ovog puta sa vrganjima. Uz čašu vina iz regiona uživajte u posebnom južnjačkom gastronomskom doživljaju.
https://rs.gaultmillau.com/sr/restaurants/etno-restoran-gros

Главни кувар: Ljiljana Stanojević
Адреса: Svetozara Miletića bb, 16000 Leskovac
WEB: https://www.restorangros.com/
Phone: +381 (0) 6 224 2031</description>
      <Point><coordinates>21.9322382367936,43.0046113367543</coordinates></Point>
  </Placemark>
  <Placemark>
	<name>ETNO KUĆA DINAR</name>
	<description>Бодови: 11.5
Капе: 1

Iskusni poznavaoci gastronomskih zadovoljstava reći će da na proputovanju južnobanatskim okrugom obavezna stanica mora biti Vršac ne bi li se navratilo u Etno kuću Dinar. Čim se kroči u ovaj više od deceniju pažljivo vođen restoran nacionalne kuhinje, jasno je sa koliko ljubavi, posvećenosti detaljima kroz prikupljene predmete iz prošlosti srpskih sela i domaćinskog duha je osmišljen čitav koncept restorana. Svaka od pet zasebnih ambijentalnih celina objekta – etno i kamena sala, vinski podrum, kočijaška i letnja bašta inspirisaće maštu slikovitošću i pobuditi apetit. Tu priča tek počinje da se krčka, a trenutak odluke – šta poručiti, stvara ozbiljnu dilemu. Dobar start donosi bogata teleća ili alaska riblja čorba, čisto da se zagolicaju čula. Od roštiljskih jela na ćumur tu je dinar pletenica – sočna bela vešalica isprepletana sa slaninom servirana sa kuglom domaćeg kajmaka ili pastirska pljeskavica sa prazilukom. Zvezde jela po porudžbini su marinirani svinjski file u sosu od belog luka i Mišelova šnicla, kao troslojna kombinacija tankog slajsa svinjetine, pirotskog topljenog kačkavalja i grilovane slanine. Slasne zalogaje prate i dobri gutljaji, bilo da je reč o pet godina staroj rakiji destilerije Perun sa listićima zlata ili selekciji španskih i moldavskih vina brendiranih kao ponuda kuće. Meka i sočna iznutra, zlatkasta i hrskava spolja, punjena palačinka je pravi izbor za kraj.
https://rs.gaultmillau.com/sr/restaurants/etno-ku%C4%86a-dinar

Главни кувар: Milan Vujić
Адреса: Dimitrija Tucovića 82, 26300 Vršac
WEB: https://www.etnokucadinar.rs/sr/
Phone: +381 (0) 1 383 0024</description>
      <Point><coordinates>21.3060744245714,45.11300598629</coordinates></Point>
  </Placemark>
  <Placemark>
	<name>ETNO RESTORAN FIJAKER</name>
	<description>Бодови: 11.5
Капе: 1

Iza impresivnog samostana, sakrivena među stablima u Parku heroja, nalazi se posebna gurmanska oaza pod imenom Etno restoran Fijaker. U toplim danima možete sesti u prijatnu baštu, čijoj svežini doprinosi jezerce, a igralište za decu je idealno ako dolazite sa porodicom.U lepoti prirode uživaćete i ako se smestite u unutrašnji deo koji je prozorima okrenut ka parku. Pored pažljivo birane selekcije rakija i pristojnog izbora vina, čeka vas opširan meni. Pri naručivanju treba imati na umu da su porcije zaista velike! Preporuka je da krenete sa nežnom supom od morke ili ragu čorbom. Nastavite sa zakuskom i domaćim hlebom ispod sača ili toplim pohovanim kuglicama od tri vrste sira. Kada ste se lagano zagrejali i pripremili, prava fešta može da počne. Pored standardnih specijaliteta sa roštilja – ćevapa, pljeskavica, uštipaka, bataka, ražnjića i dobrog svinjskog vrata, za preporuku su ovdašnji specijaliteti. Dimljena rebra su zaista diskretno prodimljena, pa aroma dima ne preovladava, a potom su kuvana do nežne mekoće, a na kraju su prelivena svilenkastim sosom od crnog piva. Služe ih uz domaći pekarski krompir i jako dobar podvarak sa slatkom somborskom paprikom. Teletina ispod sača i pileći rolat u kaputu od slanine su takođe dobar izbor. Za ljubitelje slatko-slanog ukusa prijatno iznenađenje je odlično pečen pileći batak sa suvim šljivama. Pita od borovnice poslužena sa kuglom sladoleda je odličan izbor za kraj obroka.
https://rs.gaultmillau.com/sr/restaurants/etno-restoran-fijaker

Главни кувар: Atila Gogoljak
Адреса: Sonje Marinković bb, Park Heroja, 25000 Sombor
WEB: https://etnorestoranfijaker.rs/
Phone: +381 (0) 2 543 0000</description>
      <Point><coordinates>19.1190652283838,45.770052609811</coordinates></Point>
  </Placemark>
  <Placemark>
	<name>ETNO RESTORAN ZLATAR</name>
	<description>Бодови: 11.5
Капе: 1

Restoran Zlatar u blizini Hale Pionir u Beogradu već godinama je mesto dobre nacionalne kuhinje, najvećim delom orijentisane ka specijalitetima iz planinskog, zlatarskog kraja, ali i šire. Topla kafanska atmosfera, puno drveta i iskusni konobari udruženo vas vode kroz jedno lepo veče koje često upotpunjuju zvuci žive starogradske muzike. Obimna vinska karta je za pohvalu, jer kafane bez vina nema, a ni bez rakije, pa ovde nude 31 verziju sopstvene proizvodnje. Ceo potez od Užica preko planina Zlatibor i Zlatar obiluje dobrim namirnicama za predjelo, pa ne propustite gustiranje raznih pršuta, pečenice, zlatarskog sira koji ima zaštićeno geografsko poreklo i različite vrste kajmaka. U zimskom periodu tu su i pihtije uz dobar kiseli kupus, naravno domaće proizvodnje, kao i tartar biftek. Pita od heljde kao jedan od ikoničnih zlatarskih specijaliteta je svakako nešto što se ne propušta. Stomak možete da zagrejete telećom ili jagnjećom čorbicom, kao i goveđom supom sa rezancima. Teletina ispod sača svakako je jedan od favorita ovdašnje klijentele, a tu su i šurena jaretina u mleku, kolenice u kupusu ili jagnjetina ispod sača. Dobar, sočan i ukusan krompir iz istog sača ispratiće mekano i ukusno meso, dok je kugla kajmaka tu tek da teletina gurmanima ne bude previše dijetalna, iako su odabrani komadi baš kako treba – ne previše krti. Širok izbor specijaliteta sa roštilja upotpunjuje ponudu, kao i kuvana dnevna jela, pa obavezno pitajte konobara za preporuku.
https://rs.gaultmillau.com/sr/restaurants/etno-restoran-zlatar

Адреса: Preradovićeva 9/a, 11000 Beograd
WEB: https://www.restoranzlatar.com/
Phone: +381 11 675 4651</description>
      <Point><coordinates>20.48271,44.8125708,0</coordinates></Point>
  </Placemark>
  <Placemark>
	<name>GIULIA</name>
	<description>Бодови: 11.5
Капе: 1

Ako ste posle dužeg šopinga ili šetnje promenadom raspoloženi za autentične ukuse Italije u prijatnom ambijentu, imamo odličan predlog za vas! Giulia je smeštena u deo Galerija tržnog centra koji je otvoren ka šetalištu. Čim uđete u restoran, prijatan i savršeno dizajniran ambijent će vas teleportovati u drugu dimenziju. Za početak se prepustite vinskoj karti koju krase biseri Italije i Srbije. Bilo da ste raspoloženi za nešto osvežavajuće poput tartar bifteka ili tuna carpaccio, ili ste pak za neku toplu deliciju poput hrskavih arancina ili kraljevskih gambora dinstanih na puteru i belom vinu, sigurno nećete pogrešiti. U ponudije i ozbiljna lepeza različitih stilova doručka, kao i široka ponuda pica koju peku pred vama. Pored domaćih pasta, moramo da izdvojimo Raviole Ossobucco punjene vlaknastim, mekanim junećim mesom i poslužene u svilenkastom demiglas sosu i Lasagne Classica kao krunu svih tradicionalnih porodičnih ručkova. Ne smemo zaobići ni pačetinu, koja se sama skida sa kostiju i fantastično meša sa kremastim sosom od borovnica kroz koji provejavaju kockice džigerice kao maestralan kontrapunkt ovoj harmoniji. Naravno, tu su i bifteci, t-bon i rib eye stejkovi, kao i odlični filet brancina, savršeno pripremljen i onda ušuškan u emulziji blitve i limuna, pa krunisan domaćim pestom. Za kraj – obavezno tiramisu i kafa!
https://rs.gaultmillau.com/sr/restaurants/giulia-%E2%80%93-italijanski-restoran

Главни кувар: Aleksandar Stanković
Адреса: Bulevar Vudroa Vilsona 12, TC Galerija, 11000 Beograd
WEB: https://giulia.rs
Phone: +381 11 618 5567</description>
      <Point><coordinates>20.4453377389051,44.803785646341</coordinates></Point>
  </Placemark>
  <Placemark>
	<name>GRADSKA ME’ANA</name>
	<description>Бодови: 11.5
Капе: 1

Ako želite da uživate u čarima prave, domaćinske vranjanske kuhinje, Gradska me‘ana je svetli primer slavljenja tradicije svog kraja. Na tabli koja stoji na ulazu upisani su stihovi stare vranjanske pesme: „Me’ana mi pamet odnela, Vranjanka srce uzela“. Imajte to na umu kada razmišljate o nekim od specijaliteta kuće – vranjskoj tarani sa piletinom ili rolovanoj prasetini pečenoj u peći na drva jer ćete shvatiti da će i vas raspametiti ukusi iz Me’ane. Ovo je jedno od retkih mesta na kojima možete da uživate u vranjanskoj praznoj piti od domaćih kora, čuvenoj tradicionalnoj samsi, zapečenoj, pa zalivenoj jogurtom sa belim lukom. Ako se nađete u blizini, već samo zbog nje vredi doći. Uradite svoj domaći zadatak, pa starinsku pogaču ispod crepulje poručite unapred i nagradiće vas toplim i mirisnim zagrljajem. Tradicionalni ukusi trljanice, slanog sira sa origanom, punjenih paprika ili pasulja na tavče sa kobasicom golicaju maštu i nepca. Ukoliko ste raspoloženi za roštilj, znajte da je vranjsko mleveno meso drugačije od svojih južnjačkih pobratima iz Pirota, Niša ili Leskovca. Topla preporuka za pljeskavicu Me’ana sa paprikama, lukom i šampinjonima u paradajzu. Izbor vina okrenut je i geografski vinima sa juga, tako da ćete jesti i piti lokalno. Kada je lepo vreme, uživanje je sedeti u hladovini bašte stare gradske kuće u kojoj je smeštena Me’ana. U potpuno autentičnom ambijentu, uz ljubaznu uslugu, u večernjim časovima prijaće i zvuci muzike uživo.
https://rs.gaultmillau.com/sr/restaurants/gradska-me-ana

Адреса: Jovana Hadživasiljevića 33, 17500 Vranje
WEB: https://www.gradskameana.com/
Phone: +381 (0) 6 972 4066</description>
      <Point><coordinates>21.8967158323122,42.5479477311396</coordinates></Point>
  </Placemark>
  <Placemark>
	<name>KAFANA MEZE</name>
	<description>Бодови: 11.5
Капе: 1

Na pitanje u kom pravcu može da napreduje jedna srpska kafana – Meze nudi svoju verziju odgovora. Meze je moderan, sa ukusom uređen prostor koji je uspeo da zadrži poznati duh srpske kafane. Jelovnik je duhovito napisan, sa zanimljivim anegdotama i originalnim objašnjenjima i odgovorima na pitanja – šta je to kafana, koje su karakteristične crte Nišlija i koje su najpoznatije lokalne izreke. Svi ovi momenti su simpatično i osvežavajuće uvođenje u glavnu temu, a to su hrana, usluga i vinska karta. Kako je deo jelovnika i u nazivu kafane, kad ste već u Nišu, obratite pažnju na sukanu gibanicu koja je ovde za svaku preporuku! Osim mezetluka, ova kafana nudi mnogo više od toga. Pre svega, naravno, odličan roštilj – od klasika do specijaliteta kakva je Niška žica. Tu su i tradicionalno pripremljena predjela i glavna jela – od sarmica u vinovoj lozi do onih u jagnjećoj maramici, repovi i tavče sa kobasicom. Ukoliko ne jedete meso, budite bez brige, jer u ponudi ima i ribe, kao i dobrih, bogatih salata. Slatki završetak je posebno uživanje uz zanimljive lokalne kolače koji se najkraće mogu opisati – od baklava do orasnica. Vinska karta je bogata sa brojnim etiketama i naglaskom na vina sa juga Srbije, a u ponudi su i odlične rakije. Prijatna usluga, iskrena ljubaznost i dobre cene zaokružiće vaše uživanje u ovoj modernoj niškoj kafani.
https://rs.gaultmillau.com/sr/restaurants/kafana-meze

Главни кувар: Dušan Jovanović
Адреса: Koste Stamenkovića 3, 18105 Niš
WEB: https://www.kafanamezenis.com/
Phone: +381 65 228 0333</description>
      <Point><coordinates>21.8978090138354,43.3175636655508</coordinates></Point>
  </Placemark>
  <Placemark>
	<name>KAFANA MRAK</name>
	<description>Бодови: 11.5
Капе: 1

Čini se da svaka kultna kafana, pored vrhunske hrane, usluge, ponekog tajnog recepta za specijalitet o kojem se naširoko govori, mora da ima i neku dobru priču. U slučaju kafane Mrak to je gazda! Mile je čovek koji svakodnevno već 30 godina sam na roštilju priprema specijalitete u kojima uživamo. I sami smo mnogo puta svedočili njegovom apsolutnom majstorstvu i posvećenosti kojom održava duh kafane koja se nalazi na obodu Niša, a nekako je svima usput. U kafani se uvek traži mesto više, pa ne zaboravite da na vreme rezervišete. Uživanje u južnjačkim specijalitetima sa roštilja valja započeti salatama i mezetlucima kakve su trljanica, belmuž, sirevi i specijaliteti iz komšijskog Pirota, peglana kobasica i kačkavalj, neizostavna moravska salata i čuvena ljutenica od barene suve paprike i praziluka, kao i pikantna zimska salata od šargarepe sa ljutom papričicom. Da isprati sve ovo, obavezna je albanska salata, jedina koja nije od povrća, a u pitanju je prepečeni hleb sa roštilja, posut tucanom ljutom paprikom i začinima u verziji sa sirom ili bez njega. Na jugu je lako birati roštilj – jedite sve što ima veze sa ovčetinom i sve što je u maramici, skrami. Preporučujemo pljeskavicu od mešanog ovčjeg i junećeg mesa, sa prelivom od belog luka ili bez njega, čuvene kiflice od laksa karea, kao i punjeni kare u skrami. Retko gde možete pojesti ovako dobar roštilj, pa je kultni status i te kako opravdan.
https://rs.gaultmillau.com/sr/restaurants/kafana-mrak

Главни кувар: Mile Stojković
Дани затварања: недеља
Адреса: Bulevar 12. februara bb, 18000 Niš
WEB: https://kafanamrak.rs/
Phone: +381 (0) 1 858 1234</description>
      <Point><coordinates>21.8704773434618,43.342654977382</coordinates></Point>
  </Placemark>
  <Placemark>
	<name>KOD PIROĆANCA</name>
	<description>Бодови: 11.5
Капе: 1

Odavno nije tajna da se u Pirotu jede vrhunska hrana i da se, uz Niš, vrlo jasno izdvaja po kvalitetu roštilja. Kada se nađete u Pirotu, ostaje otvoreno ključno pitanje – gde i šta jesti, a restoran Kod Piroćanca je ime koje ćete često čuti kao odgovor poznavaoca lokalnih gastro- prilika. Restoran nudi prijatan enterijer i baštu na centralnoj gradskoj lokaciji, iznenađujuće široku vinsku kartu, sa preko 90 probranih etiketa uglavnom srpskih vina, i odličnu uslugu, što je, složićete se, odličan početak. Celu priču svakako zaokružuje pristup hrani. Čini se da razmišljanje domaćina ide u pravcu korišćenja što kvalitetnijih namirnica, kao i podizanja kvaliteta izvedbe klasičnih južnjačkih specijaliteta na viši nivo. Ali krenimo redom. Lokalni bećarac, zapečeni hleb sa začinima i sirom praviće društvo vrhunski ispečenom đubeku, kako se zove pupak pirotskog kačkavalja. Ne preskačite sezonske salate, pa polako krenite prema toplim predjelima. Priča se po Pirotu da su ovde vrhunske punjene paprike, kao i sarmice od vinove loze i moramo reći da im ni mi nismo odoleli. Sve što vam ponude od ovčjeg ili jagnjećeg mlevenog mesa, od pljeskavica do ćevapa, poručite bez mnogo premišljanja, kao i sve grilovano u skrami. Uparite neko dobro srpsko crveno ili roze vino po preporuci konobara i prepustite se uživanju.
https://rs.gaultmillau.com/sr/restaurants/kod-piro%C4%86anca

Главни кувар: Novica Savić
Дани затварања: петак, недеља
Адреса: Vuka Karadžića 5, 18300 Pirot
WEB: https://@Kod Pirocanca Pirot
Phone: +381 60 312 8000</description>
      <Point><coordinates>22.5872576237078,43.1545579335198</coordinates></Point>
  </Placemark>
  <Placemark>
	<name>L’EQUIPE MONTAGNE</name>
	<description>Бодови: 11.5
Капе: 1

Moderan u svakom pogledu, od enterijera, preko karte koktela i menija, pa do izbora muzike, L’Equipe privlači pažnju ambijentom, atmosferom i ponudom za svako doba dana i večeri. Velika i lepa bašta pravi je izbor u toplim danima, prostran i udoban unutrašnji deo kombinacija je prirodnih materijala i efektnih detalja. Uočljiva crvena figura jelena u prirodnoj veličini je orijentir po kome ćete prepoznati ovo mesto. Jelovnik otvara zanimljiva ponuda za doručak, gde su domaća pita od zelja, uštipci sa kulenom i Montekristo sendvič. Glavni deo menija dovoljno je širok da zadovolji sve ukuse, a prati ga duža lista koktela, dobar izbor alkoholnih pića i selekcija srpskih vina koja je izložena na policama. Za lagani početak predlog je grilovani belisir na šarenom izboru salata uz slajsove jabuke, a zatim intenzivnije forme poput daske sa selekcijom delikatesa i tartar biftek. Ćureći stejk sa njeguškom pršutom i ementalerom stiže na podlozi od palente i grilovanog povrća uz grejvi preliv, a cepkana dimljena butkica na pireu uz sos od rena. Rižoto sa vrganjma i gaudom ukrašen je trakama piletine, dok od ribe služe losos i dimljenu pastrmku. Mesni deo kao okosnica ponude ide u rasponu od ćevapčića i piletine sa parmezanom, preko čizburgera i moćne selekcije grilovanog mesa za dve osobe, do junećeg bifteka u različitim sosevima uz prilog koji sami birate. Limun ili nugat kolač u atraktivnoj, modernoj izvedbi skladno se nadovezuju na celokupan koncept i ugođaj.
https://rs.gaultmillau.com/sr/restaurants/l-equipe-montagne

Главни кувар: Iboja Kovačević
Адреса: Miladina Pećinara 64, 31315 Zlatibor
WEB: https://lequipe.rs/
Phone: +381 (0) 6 400 7044</description>
      <Point><coordinates>19.6973844865934,43.7275843610465</coordinates></Point>
  </Placemark>
  <Placemark>
	<name>MALA KOLUBARA NA RECI</name>
	<description>Бодови: 11.5
Капе: 1

Na Savskom nasipu, na lokaciji koja postaje gastronomski sve popularnija, smestila se Mala Kolubara, ime koje dobro poznajemo sa inicijalne gradske lokacije, ali sada na reci. Rustičan ambijent ukrašen slikama starog Beograda i ovde je prisutan, a prostrana bašta na samoj reci domaćinskom ugođaju dodaje opuštajuću notu. Čašica rakije otvara apetit koliko i iščitavanje ovdašnjeg menija, na kome je nacionalna kuhinja oslonjena na specijalitete od mesa. Hrskave rolnice u intenzivnoj kombinaciji koju čine kozji sir, pršuta i paprike nalaze se među toplim predjelima i topla su preporuka da njima započnete obrok. Burek pljeska servirana na burek testu jedan je od specijaliteta koji se ovde ne propušta. Sočna pljeskavica sa kajmakom stiže na interesantnoj podlozi ukrašena urnebesom od urde. Ukoliko ste za nešto lakše, naš predlog je zapečena zlatiborska piletina sa cepkanom paprikom i pršutom u sosu od kajmaka, a svakako se raspitajte šta je na meniju od pečenja i dnevnih kuvanih jela. Svinjski vrat i rebra, cepkana prasetina i butkica, ćevapi i odlične kobasice, šumadijski opanak i ramstek u maslinovom ulju sa sirom iz mešine uverljivo nastavljaju ovdašnji gurmanski niz koji leti osvežavaju šopska ili moravska salata, a zimi kiseli kupus, turšija i domaći ajvar. Zasladite se baklavama ili voćnom krempitom, a naša preporuka je da sačuvate mesta za poveliko parče odlične Vasine torte koja je sočna, osvežavajuća i kremasta, baš onakva kakva treba da bude.
https://rs.gaultmillau.com/sr/restaurants/restoran-doma%C4%86e-kuhinje-%E2%80%93-mala-kolubara-na-reci

Главни кувар: Aleksandar Petrović
Адреса: Savski nasip 7a, 11070 Novi Beograd
WEB: https://www.malakolubara.rs/
Phone: +381 60 330 0569</description>
      <Point><coordinates>20.41698,44.797861,0</coordinates></Point>
  </Placemark>
  <Placemark>
	<name>RESTORAN ABC</name>
	<description>Бодови: 11.5
Капе: 1

U samom centru Leskovca nalazi se svima poznata lokacija ugostiteljsko-hotelskog kompleksa ABC, u okviru kojeg posluje i istoimeni restoran. Porodični posao već tri decenije privlači i lokalno stanovništvo, kao i one koji su u Leskovcu u potrazi za dobrom hranom. Veliki, lepo dizajniran restoran sa podjednako velikom i prijatnom terasom ima moderan pristup hrani, usluzi, pa i estetici. Dočekuju vas s osmehom, a prijatnim, profesionalnim pristupom i velikim izborom specijaliteta pokazuju spremnost da udovolje prohtevima svojih gostiju. Ista pažnja posvećena je i eklektičnom jelovniku koji spaja mediteranske uticaje i nacionalnu kuhinju, što je logično za restoran ovog kalibra na centralnoj gradskoj lokaciji. Za početak predlažemo nekoliko zanimljivih predjela – kvalitetno pripremljene bukovače na grilu ili nešto iz selekcije sireva, npr. kozji sir sa semenkama. Za nastavak tu su mediteranski bujurdi i punjeni plavi paradajz, a potom italijanske paste – od paste putaneska preko bolonjeza do gambora sa bosiljkom. Za pohvalu je i izbor obrok salata. Ukoliko ste raspoloženi samo za lagane zalogaje, možete se zadržati i na nekoj od pica pečenoj u peći na drva, a za nešto konkretnije tu je veliki izbor ribe i morskih plodova, odležali stejkovi ili nacionalni ponos – leskovački roštilj. Jelovnik uspešno prati vrlo lepa vinska karta, a za slatki kraj predlažemo neku od modernih poslastičarskih izvedbi kakva je pistać malina.
https://rs.gaultmillau.com/sr/restaurants/restoran-abc

Главни кувар: Nikola Petković
Адреса: Moše Pijade 1, 16000 Leskovac
WEB: https://abcleskovac.com/restoran-abc/
Phone: +381 65 415 0600</description>
      <Point><coordinates>21.9458189361088,42.9955996826402</coordinates></Point>
  </Placemark>
  <Placemark>
	<name>RESTORAN CVETA</name>
	<description>Бодови: 11.5
Капе: 1

U nekadašnjoj industrijskoj zoni grada, a danas modernom rezidencijalno-poslovnom kompleksu smeštenom preko puta reke Đetinje i nadomak gradske plaže, nalazi se restoran Cveta, uzdanica užičke gastro-scene. Nazvan po čuvenoj staroj tkačnici Cveta Dabić, nova Cveta nudi fuziju tradicionalnog i modernog. Restoran je poznat po raznim specijalitetima – užičkoj komplet lepinji, bifteku tartufata, suvlakiju Cveta, tuna tartaru. Samim tim je pitanje odabira uvek teško. Odluka da degustaciju otvori lagani sezonski potaž od celera pokazala se više nego ispravnom. Već prva kašika potaža donosi svežinu i prijatan ukus povrća koji vraća u detinjstvo. Finu kremastu teksturu upotpunili su hrskavi krutoni od hleba u domaćoj izvedbi, a mali jestivi cvetić pažljivo ugnježden u sredinu aludirao je na domišljatu vezu sa imenom objekta. Nakon laganog zamaha usledio je zamah jačine koji je doneo biftek vrganj. Pečen taman koliko treba da pomiri mekoću, sočnost i hrskavost. Preliven svežim sosom od vrganja, položen na pire od celera, uz sezonski dodatak grilovanih špargli u slanini, ovaj biftek je dobra kompozicija ukusa i ozbiljan gurmanski izazov. Na kraju je slatku notu dočarao čoko-palačinak, sa finim krem punjenjem i prelivom od kombinacije čokoladnih i voćnih nijansi. Mnogo je još toga što ovde vredi probati, ali to ipak ostaje za neki naredni put.
https://rs.gaultmillau.com/sr/restaurants/restoran-cveta

Главни кувар: Nikola Šikanja
Адреса: Kneza Lazara 39, 31000 Užice
WEB: https://www.restorancveta.rs/
Phone: +381 60 642 0043</description>
      <Point><coordinates>19.8362322842018,43.8549835060468</coordinates></Point>
  </Placemark>
  <Placemark>
	<name>RESTORAN KOVAČ</name>
	<description>Бодови: 11.5
Капе: 1

Sa merom sačuvana i unapređena nekadašnja kafana sada je udoban i prijatan nacionalni restoran. Nalazi se na istoj lokaciji gotovo ceo vek, s pažnjom negujući i poštujući srpsku kulinarsku tradiciju. Veliki unutrašnji prostor ima interesantno osmišljen deo sa ponudom vina, jedna sala je nepušačka, dok je prostrana bašta lepo zaklonjena od prometne ulice. Usluga je brza i efikasna, ponuda oslonjena na mesne favorite predstavljene u duhu i ruhu novog doba, a živa muzika daje dodatni štimung. Za početak tu je izdašna hladna zakuska, a za zagrevanje nestandardna ljuto-kisela paradajz čorba sa dimljenim sirom i krepka bela krem čorba od teletine i pilećih grudi. Među toplim predjelima pažnju privlače pileća džigerica sa karamelizovanim crvenim lukom, sarmice sa aromatičnim mileramom i domaće flekice sa biftekom i vrganjima. U odeljku Tradicionalno srpsko očekuju vas roštilj, mućkalica i Karađorđeva, zapečene lovačke šnicle i sočna dimljena butkica u sosu od rena sa širokom testeninom. Sledi deo sa specijalitetima u kome su sa jedne strane piletina i ćuretina u nekoliko verzija, a sa druge biftek i tomahawk. Negde između su odlična rebra ispod sača, te jagnjeći i teleći kotleti. Slatki kraj zaokružuju zanimljiv krem kolač sa sladoledom i prelivom od višnje, neobičan tiramisu sa ananasom i dunjama, krempita sa šumskim voćem ili orasnice, hladne palačinke ili topli čokoladni sufle.
https://rs.gaultmillau.com/sr/restaurants/restoran-kova%C4%8C

Главни кувар: Miloš Divjak
Дани затварања: Понедељак
Адреса: Bulevar oslobođenja 221, 11010 Beograd
WEB: https://restorankovac.com/
Phone: +381 (0) 6 341 5215</description>
      <Point><coordinates>20.4762333635164,44.7707876893198</coordinates></Point>
  </Placemark>
  <Placemark>
	<name>RESTORAN OPERA</name>
	<description>Бодови: 11.5
Капе: 1

Ušuškan u jednoj od najprometnijih pešačkih zona centra grada, restoran Opera nenametljivo otvara svoja vrata i želi dobrodošlicu svima koji imaju želju da iskuse ukusne note njegove ponude. U elegantnom klasičnom enterijeru, ili veoma prijatnoj letnjoj bašti, restoran nudi jednak ugođaj gostima čitave godine. Meni je koncipiran tako da uzima ono najbolje od domaće kuhinje kombinujući to sa probranim klasicima svetske gastronomske scene. Raznovrsnu selekciju otvaraju predjela poput sočnog karpača od bifteka serviranog sa svežim prelivom od bosiljka, rukole, parmezana i hrskavih pečenih badema. U triju pečuraka se jedna za drugom smenjuju arome vrganja, šampinjona i bukovača, a na meniju je i nekoliko kremastih rižota. Za naredne zalogaje izaberite jednu od osvežavajućih obrok salata poput one koja spaja arome smokava u crvenom vinu, ajzberga i kozjeg sira ili neku od pasti iz domaće režije. U odeljku glavnih specijaliteta čekaju vas gurmanski zalogaji poput svinjskih medaljona koji se nežno stapaju sa sosom od suvih šljiva ili ćuretina Mediteran zanimljivog spoja sa prelivom od bundevinog semena. Nešto laganije i jednako egzotične ukuse donosi losos La boem sa vrtlogom ukusa manga, pršute, krastavca i paprike. Notu uživanja upotpuniće neki od slatkiša poput klasične ili letnje varijante Opera torte ili, možda, žita sa mlevenim lešnicima.
https://rs.gaultmillau.com/sr/restaurants/restoran-opera

Адреса: Obilićev venac 30, 11000 Beograd
WEB: https://operarestoran.com/en/
Phone: +381 11 303 6200</description>
      <Point><coordinates>20.458943,44.815253,0</coordinates></Point>
  </Placemark>
  <Placemark>
	<name>RESTORAN ORAŠAC</name>
	<description>Бодови: 11.5
Капе: 1

Smešten u jednom od najprometnijih bulevara u gradu, Orašac svojim rustičnim ambijentom tipične srpske kafane vraća u neka prohujala vremena. Još sa vrata doživećete duh srpskog gostoprimstva uz neku od najboljih domaćih rakija, pažljivo probranih i serviranih u tradicionalnim čokanjima. Bilo da tokom zime želite da se ugrejete pored velikog kamina, bilo da tokom letnjih meseci uživate u bašti, u hladu lipa, svakako ćete se osećati prijatno i dobrodošlo. Kada se lepo smestite, gurmanska avantura može da počne. Počnite lagano uz beli mrs Orašac, platu na kojoj su složene nežne arome kajmaka i mladog sira, te snažnog sjeničkog sira i hrskave paprike u pavlaci, a čiji se ukusi neodoljivo sjedinjuju sa domaćim, sveže pečenim hlebom ili projom. Kako sve to ne ide bez posebnog mesnog momenta, obavezno sačuvajte mesta da probate pohovane škembiće ili pak juneći mozak, kao potvrđeni delikates. Pošto ste probudili čula, vreme je za neko od tipičnih srpskih kuvanih jela – teleću glavu u škembetu ili pak junetinu u supi sa povrćem i renom. Ako sve ovo nije bilo dovoljno da zadovolji vašu glad, nastavite ka jagnjetini sa krompirom ispod sača ili nekoj od sjajnih izvedbi roštilj majstora – valjuškanim ćevapima ili kumčićima na žaru. Na kraju ne propustite da se zasladite Titovom krempitom ili Batinom baklavom sa makom.
https://rs.gaultmillau.com/sr/restaurants/restoran-orasac

Главни кувар: Mirko Koprivica
Адреса: Bulevar kralja Aleksandra 122, 11000 Beograd
WEB: http://www.restoranorasac.com/sr
Phone: +381 11 243 3048</description>
      <Point><coordinates>20.4786825,44.8038188,0</coordinates></Point>
  </Placemark>
  <Placemark>
	<name>RESTORAN PIZZERIA BELLA NAPOLI KOD GARIĆA</name>
	<description>Бодови: 11.5
Капе: 1

Kao jedan od najpoznatijih zemunskih gastro-toponima, Bella Napoli više od dve decenije dosledno reprezentuje bazičnu italijansku kuhinju. Smešten nadomak Zemunskog keja, sa sopstvenim parkingom, što je na ovoj lokaciji posebna prednost, ovaj restoran nudi prijatnu i toplu atmosferu i u unutrašnjem delu i u prelepoj bašti. Kao fini uvod preporučujemo mocarelu rolovanu pršutom i zapečenu u rerni, karpačo ili kapreze, dok je fokača idealna pratnja u razgledanju menija. Ovde se ne smeju propustiti taljatele sa pršutom zbog moćne harmonije ukusa i serviranja u koturu parmezana sa završnom pripremom koja se odvija pred gostom. Za preporuku su svakako lignje, bilo zapečene u rerni sa krompirom, maslinama i čerijem, bilo grilovane i poslužene na osvežavajućem miksu salata. Selekcija pica takođe je privlačan deo ovdašnje ponude, a na meniju su i tradicionalne paste i rižota, ukusne lazanje, te interesantne raviole i njoke sa kozicama u pesto sosu. U ribljem delu su i losos, brancin i hobotnica, a u odeljku sa mesom skalopine, svinjske ili pileće, te odležali ramstek i biftek u nekoliko verzija. Tradicionalni tiramisu sa jedne, odnosno fine palačinke sa kremom u sosu od pomorandže sa druge strane, uz panakotu i italijansku krempitu na pravi način zaokružuju utisak. Dodajte svemu ljubaznu i brzu uslugu, kartu vina sa izborom etiketa iz Srbije i Italije, te šetnju starim delom Zemuna ili kraj Dunava i imaćete prijatan osećaj kvalitetno provedenog dana.
https://rs.gaultmillau.com/sr/restaurants/restoran-pizzeria-bella-napoli-kod-gari%C4%86a

Главни кувар: Uroš Mitić
Дани затварања: Понедељак
Адреса: Zmaj Jovina 35, 11080 Zemun
WEB: https://bellanapoli.rs/
Phone: +381 11 219 8162</description>
      <Point><coordinates>20.4138212525587,44.8465536124898</coordinates></Point>
  </Placemark>
  <Placemark>
	<name>RESTORAN SIESTA</name>
	<description>Бодови: 11.5
Капе: 1

Elegantni gastronomski kutak otvoren u okviru istoimenog hotela, Siesta je izmeštena iz gradskog centra u zelenu oazu reke Đetinje. Ako u nazivu restorana imate reč koja simbolizuje popodnevni odmor i uživanje, to i očekujete, a opet se iznenadite kada to i doživite. Na samom početku nismo mogli zaobići potaž od pečuraka intrigantno naslovljen Šumska tajna, koji nam je doneo slojeviti ukus pažljivo probranih gljiva objedinjenih u finu kremastu teksturu. Začinjen taman koliko treba i sa primesama aroma luka, celera i domaće šargarepe, baš je prijao. Neutralna pavlaka i začinsko bilje kao dekoracija bili su još jedan ukusan putokaz kako otkriti ovu kulinarsku tajnu u potpunosti. Avantura se nastavila odabirom šnicle Ticijan, jednog od zaštitnih znakova restorana. Dopala nam se i ukusom i načinom serviranja u zemljanoj posudi. Bogate i jake teksture sosa, gde se prepliću note gorgonzole, mocarele i vrganja u koji su uronjeni komadići pažljivo pripremljenog i sočnog svinjskog filea i barenih krompirića, ova dobro izbalansirana kombinacija podsetila nas je da su glavni gurmanluci zapadne Srbije energetske bombe. Uz čašu dobrog vina i kafu uživanje smo zaokružili uz Siesta kolač, gustirajući sloj po sloj – kranči biskvitno testo filovano tananim nivoima bele, mlečne i crne čokolade, sa čokoladnim prelivom, te komadićima badema i svežim borovnicama.
https://rs.gaultmillau.com/sr/restaurants/restoran-siesta

Главни кувар: Latinka Zarić
Адреса: Banjička 24, 31000 Užice
WEB: https://hotelsiesta.rs/
Phone: +381 65 867 7888</description>
      <Point><coordinates>19.8562527340614,43.8471395063842</coordinates></Point>
  </Placemark>
  <Placemark>
	<name>RESTORAN SINĐELIĆ</name>
	<description>Бодови: 11.5
Капе: 1

S obzirom na dugu tradiciju, malo je onih koji ne znaju za restoran Sinđelić. Naslonjen na igralište istoimenog fudbalskog kluba, ovo je jedan od onih tradicionalnih ugostiteljskih objekata gde ćete pronaći sve ono što tražite. Tu su iskusni, brzi i spretni konobari u servisnom delu, širok izbor nacionalnih specijaliteta koji izlazi iz kuhinje i jedna uigrana atmosfera kakvom odišu uspešni restorani ovog kapaciteta. Iako prostorno veliki, Sinđelić je uglavnom pun kao košnica, naročito vikendom, ali prija osećaj da sve teče kao podmazano. Za start predlažemo Sinđelić zakusku ili pohovane paprike sa sirom uz kvalitetnu rakiju, a izbor je dobar – poneku salatu tipa sjeničke paprike u pavlaci ili ljute belolučene paprike, a zatim preko teleće čorbe ili goveđe supe sa rezancima zagrejte stomak i odaberite nešto iz velike ponude glavnih jela. Za one kojima ipak prija lakša hrana tu su obrok salate, rižota i paste. Za one sa jačim apetitom, ili samo gladnije, preporuka su roštilj, stejkovi od starenog mesa, specijaliteti od piletine, ćuretine i teletine, kao i nacionalni ponos – sač. Kao specijaliteti kuće izdvajaju se Sinđelić sablja sa tri vrste mesa, čačanski ćevapčići i uštipci. Ne propustite da zasladite veče jer će vam sigurno prijati neki od kolača koje će pred vas izneti i lepo predstaviti.
https://rs.gaultmillau.com/sr/restaurants/restoran-sin%C4%90eli%C4%86

Главни кувар: Vasilj Ostojić
Адреса: Vojislava Ilića 86, 11050 Beograd
WEB: https://www.restoransindjelic.com/
Phone: +381 61 159 3132</description>
      <Point><coordinates>20.497736,44.79076,0</coordinates></Point>
  </Placemark>
  <Placemark>
	<name>RESTORAN VENECIJA</name>
	<description>Бодови: 11.5
Капе: 1

Kultni zemunski restoran na čijoj su terasi stasavale generacije danas ima novo, moderno ruho. Od ljubazne usluge do zanimljivih specijaliteta na tanjirima Venecija sija novim sjajem. Ponovo je postala mesto porodičnih ručkova, poslovnih sastanaka ili okupljanja svih onih koji počinju ili završavaju svoju šetnju Zemunskim kejom. Smeštena na jednoj od najlepših pozicija na samom Dunavu, sa terasom koju krasi venecijanska gondola i unutrašnjim prostorom sa velikim staklenim površinama, Venecija donosi uživanje u idiličnom pogledu na reku i dešavanja na njoj. Na ulasku vas očekuje veliki bar na kome je moguće popiti aperitiv ili se poslužiti kolačima, a u restoranu dobra vinska karta sa dobrim izborom vina na čašu kojima možete upotpuniti svoje uživanje u hrani. Jelovnik je spoj internacionalne i domaće kuhinje, pa će se na njemu za dobar start pronaći specijaliteti kakvi su karpačo, tartar biftek, domaći kozji grilovani sir ili teleća čorba. Za one koji preferiraju nešto lakši obrok tu su i ravioli sa tartufima ili spanaćem, pasta sa biftekom i vrganjima ili njoke Parma, sa pršutom i svinjskim fileom. Kao poštovanje prema Dunavu, restoran nudi alasku riblju čorbu, kao i specijalitete od dunavskog smuđa i soma, a za ljubitelje mesa tu su i pečenja od sjeničke teletine i pešterske jagnjetine i izbor junećih i telećih stejkova.
https://rs.gaultmillau.com/sr/restaurants/restoran-venecija

Главни кувар: Anđelko Sojiljković
Адреса: Kej oslobođenja 6, 11080 Zemun
WEB: https://restoranvenecija.com
Phone: +381 66 838 3233</description>
      <Point><coordinates>20.4155787818403,44.8461346048818</coordinates></Point>
  </Placemark>
  <Placemark>
	<name>RESTORAN VRDNIČKA KULA</name>
	<description>Бодови: 11.5
Капе: 1

Prateći putanju staze zdravlja od Vrdnika do Vrdničke kule, stiže se i do simpatičnog etno-naselja, sa istoimenim restoranom lociranim u centralnom delu. Na ovom mestu sve je podređeno uživanju gostiju, i to svih uzrasta. Počev od velikog parkinga sa besplatnim stanicama za punjenje elektro-vozila, kutka za najmlađe sa igralištem, mogućnošću obilaska male kapele sa suvenirnicom, sve do bogatog muzičkog programa za goste u nekoj od unutrašnjih sala, terase ili bašte. Degusticija domaćinskih jela podrazumeva da se krene sa nekim od specijaliteta kao što je pikantna pašteta od duvan čvaraka sa notama laganog krem sira i ljute papričice servirana na prepečenom hlebu spremljenom u sopstvenoj pekari. Ili sa hrskavom kaluđerskom pohovanom paprikom, prethodno punjenom blagim sirom i posluženom uz tartar sos. Preporuka šefa kuhinje je da se ne preskoči juneći gulaš, sa najfinijim mesom koje se prosto topi u ustima i dodatkom njoka koje jelu daju konzistentnost i punoću. Za još jedan uzbudljiv miks aroma tu je i rolovana ćuretina punjena sirom i pršutom sa izazovnim sosom od zelene jabuke i aronije. Ovo je zaista slano-kiselo-slatka kombinacija za pamćenje. Konačno, dok uživate u prirodi ili muzici koja je tu samo za vas, obavezno probajte vrdničku krempitu ili domaću štrudlu sa makom. Uz koju rakiju ili čašu vina užitak je zagarantovan.
https://rs.gaultmillau.com/sr/restaurants/restoran-vrdni%C4%8Cka-kula

Главни кувар: Milenko Maslarić
Адреса: Staza Zdravlja 34, 22408 Vrdnik
WEB: https://www.etnoselo-vk.rs/index.html
Phone: +381 (0) 6 349 5303</description>
      <Point><coordinates>19.7785767456025,45.1427139035584</coordinates></Point>
  </Placemark>
  <Placemark>
	<name>SAVOCA</name>
	<description>Бодови: 11.5
Капе: 1

Smeštena na ključnom novosadskom bulevaru, Savoca dosledno i ubedljivo reprezentuje italijansku kuhinju sa zgodnim lokalnim varijacijama. Prijatan i udoban unutrašnji deo, te bašta prikladno zaklonjena od prometne ulice sasvim su adekvatno okruženje da se prepustite ovdašnjim specijalitetima. Uz lagano prelistavanje podužeg jelovnika odlično rešenje su bruskete Savoca, gde na dasci stiže fini miks tri vrste brusketa. Ukoliko se odlučite za pice, nikako nećete pogrešiti jer ih ovde prave po originalnoj recepturi od Caputo zero-zero brašna, peku u peći na drva i služe u nekoliko dimenzija. Izbor od tridesetak pica zaista će zadovoljiti sve afinitete. Testo je ukusno, obilno prekriveno sastojcima, a specijali su pica sa čak sedam vrsta sireva, Gamberetti, Golden sa tartufima ili Porto Montenegro sa njeguškim pršutom i kajmakom. Za toplu preporuku su zapečena jela sa piletinom i ćuretinom po kojima su posebno poznati i koja efektno serviraju u zemljanim posudama. Među ručno pravljenim pastama izdvajaju se izdašne penne Al Cardinale sa grilovanim telećim stejkom i sušenim paradajzom i njoke Mille Sapore sa pršutom, divljim pečurkama i pestom, a tu su i privlačni ravioli i rižota, te lazanje. Od ribe imaju pastrmku i lignje, tuna stejk i losos u holandez sosu, dok su biftek i svinjski file Perfetto, punjen sa tri vrste sira i bademom, per- janice mesnog dela ponude. Vinska karta oslanja se na vina iz Italije i Srbije, a izbor poslastica na Titovu krempitu i tiramisu.
https://rs.gaultmillau.com/sr/restaurants/restaurant---pizzeria-savoca

Адреса: Bulevar oslobođenja 41, 21000 Novi Sad
WEB: https://savocapicerija.rs
Phone: +381 (0) 6 973 6736</description>
      <Point><coordinates>19.8329535,45.2600016,0</coordinates></Point>
  </Placemark>
  <Placemark>
	<name>SHEHER PARK CAFE</name>
	<description>Бодови: 11.5
Капе: 1

Sheher Park Cafe je odličan izbor ukoliko nekolicina vaših prijatelja želi da ide na piće, a nekolicina bi ipak nešto pojela. Pravi hibrid kafea i restorana, ovaj lokal sa fantastičnom baštom poseduje izuzetno bogatu kartu pića sa vinskim etiketama sa raznih geografskih podneblja, kao i mešovit i bogat izbor žestokih pića i koktela. Tu je i zavidan izbor bezalkoholnih napitaka, ceđenih sokova i vrhunskih kafa. Kuhinja ozbiljan akcenat stavlja na branč opciju. Doručak reprezentuju jaja Benedikt, omleti i kajgane. Slede razne ovsene kaše i sendviči, a Tuna Melt je zaista poseban za sva čula. Niz se nastavlja nežnim obrok salatama, a topla preporuka ide za Thai Shrimp. Ako ste razpoloženi da nešto prezalogajite dok pijuckate fantastične koktele, tu je izuzetan izbor pica na odlično balansiranom testu. Sheher pica sa kremom od parmezana i dimljenim ramstekom je za svaku pohvalu. Tu su i izuzetne paste, pa izvrsne njoke u sosu od tartufa koje možete pojačati komadima bifteka. Madre mio, Premium salmon i Teriyaki Glazed tuna su tu kao apsolutne zvezde kuhinje i zaista je teško izabrati favorita. Obavezno ostavite mesta za desert i probajte klasike poput Apple Crumble ili tiramisua, kao i veoma nežan i osvežavajući Kiss na bazi maskarponea sa nutelom i sezonskim voćem.
https://rs.gaultmillau.com/sr/restaurants/sheher-park-cafe

Главни кувар: Dejan Veselinović
Адреса: Andre Nikolića 1, 11000 Beograd
WEB: https://sheher.rs
Phone: +381 (0) 6 320 6063</description>
      <Point><coordinates>20.439648,44.788282,0</coordinates></Point>
  </Placemark>
  <Placemark>
	<name>VIDIN KAPIJA</name>
	<description>Бодови: 11.5
Капе: 1

U neposrednoj blizini Niške tvrđave nalazi se Vidin kapija, jedan od niških restorana koji se ističe raznovrsnošću gastronomske ponude. Iako jelovnik nije orijentisan samo ka tradicionalnom segmentu, to je jedan od najzanimljivijih delova ponude i po kvalitetu i po atraktivnosti. Novo iskustvo je Popova sarma sa neuobičajenim punjenjem od kole- nice i iznutrica. Gustira se uz cele pečene krompire, odličnu trljanicu i spržu. Ovaj originalni južnjački specijalitet, sprža, ovde se servira sa turšijom, obogaćena je i komadima pršute, pa iskusni gurmani znaju da sama za sebe može da čini jedan zaokružen obrok. Ostatak jelovni- ka okrenut je internacionalnim specijalitetima i elegantnijim izborima u skladu sa lepo dizajniranim enterijerom restorana, od stilskih stolica, klavira u prostoru sale za ručavanje do velike vinske police koja dominira enterijerom. Ponuda ribe i ribljih specijaliteta ide od morske riblje čorbe, preko tartara od tune i ribljih pašteta do toplih predjela iz kategorija paste i rižota. U ponudi su i druge morske i rečne ribe, kao i izbor gambora i lignji. U mesnom delu sve opcije su pokrivene – jag- njeći kotleti, biftek i popek, kao i svinjska rebarca. Široka vinska lista i dobar izbor slatkiša zaokružiće vaš obrok na najbolji mogući način, zajedno sa ljubaznim konobarima.
https://rs.gaultmillau.com/sr/restaurants/vidin-kapija-1

Главни кувар: Bojan Božić
Адреса: Bulevar Nikole Tesle 1, 18000 Niš
Phone: +381 60 447 7777</description>
      <Point><coordinates>21.8981590375147,43.3289119276232</coordinates></Point>
  </Placemark>
  <Placemark>
	<name>ETNO KUĆA GOČKO</name>
	<description>Бодови: 11
Капе: 1

Etno-kuća Gočko nalazi se nedaleko od završetka čuvenog banjskog šetališta, u idiličnom i mirnom okruženju nad samom rekom. Prostrani parking doneće vam mir još pre ulaska u restoran, a točkak stare vodenice u toplim danima pruža opuštajući ugođaj u bašti koja jesva u drvetu. Unutrašnji deo uređen je u rustično-elegantnom stilu i prožet arhaičnim detaljima stvara toplu i prisnu atmosferu. Na ovakav ambijent logično se nadovezuje bogata ponuda nacionalne kuhinje, zaokružena vinima pod imenom kuće. Za početak svakako izbor mesnih đakonija uz gočki sir i vruće lepinje, proju, bruskete i sezonske salate, a za zagrevanje teleća ili jagnjeća čorba. Sa roštilja stižu sve sami provereni favoriti, a među njima gočki uštipci sa tucanom paprikom, odlične domaće kobasice i veoma ukusno dimljeno seljačko meso. Mesni deo menija nastavlja se kroz Karađorđevu i bečku šniclu, te specijalitet kuće bogato punjenu Džombinu šniclu. Poseban odeljak zauzima segment sa biftecima, kao i sa jelima od piletine. Obavezno pitajte šta ima iz lonca jer će vam ponuditi kao duša meku teletinu, jagnjetinu ispod sača i kolenicu sa renom. Na jelovniku su i pastrmka i dimljeni šaran na žaru, kao i solidna ponuda morske ribe. Neočekivano tu su i pice, među kojima i etno-verzija sa kavurmom i kiselom paprikom. Za kraj sačuvajte mesta za sočne baklave sa orasima ili višnjama, a za ovo mesto odvojite dovoljno vremena da uživate lagano, natenane.
https://rs.gaultmillau.com/sr/restaurants/etno-ku%C4%86a-go%C4%8Cko

Адреса: Miška Erčevića bb, 36210 Vrnjačka Banja
WEB: https://etnokucagocko.rs
Phone: +381 36 561 4483</description>
      <Point><coordinates>20.8930965782694,43.6074104892232</coordinates></Point>
  </Placemark>
  <Placemark>
	<name>MALI BALKAN</name>
	<description>Бодови: 11
Капе: 1

Velika i često puna sala ovog restorana je svakako dokaz popularnosti u okviru grada Šapca i domaćih posetilaca. Mali Balkan je popularna destinacija za gotovo svaki obrok u bilo koje doba dana. Mnogoljudno osoblje, velike porcije i adekvatne cene su svakako obećavajuća kombinacija za prijatan gurmanski doživljaj. Restoran je zgodan i za porodična okupljanja jer ima igralište na kome najmlađi mogu da se zabavljaju. Otvorite apetit jednom pažljivo izabranom rakijom i krenite u avanturu. Bilo da je vreme doručka, bilo da želite nešto da prezalogajite pred ručak, topla preporuka su ovdašnji uštipci. Hrskava opna i vazdušasta, meka unutrašnjost vrućih, tek pripremljenih uštipaka zaista je odlična uvertira u obrok. Specijaliteti sa roštilja su ovde postojano dobri, pa su za ljubitelje grila topla preporuka ćevapi, gurmanska pljeskavica i, naravno, Jevremova sablja. Slede pravi specijaliteti ovdašnje kuhinje. Mahom su to komadi mesa koji su punjeni, rolovani, pohovani ili zapečeni sa sirom. Čivijaška šnicla se izdvaja kao poznat lokalni specijalitet, a za preporuku je i svinjski kare punjen šunkom i sirom, pohovan, a zatim preliven sosom od šampinjona i sira. Ako vas je dvoje, nemojte se libiti da naručite jednu porciju ovih specijaliteta jer su zaista pozamašne. Gurmanski ragu, pileća fantazija i juneći ribić u renu su topla preporuka. Domaći koh kao desert vraća u detinjstvo, a porcija je dovoljno velika da kolač možete podeliti.
https://rs.gaultmillau.com/sr/restaurants/restoran-mali-balkan

Главни кувар: Ivan Živanović
Адреса: Vojvode Putnika 28, 15000 Šabac
WEB: https://www.malibalkan.com/pocetna
Phone: +381 (0) 1 534 4808</description>
      <Point><coordinates>19.6797578357581,44.7629931858681</coordinates></Point>
  </Placemark>
  <Placemark>
	<name>PASENT</name>
	<description>Бодови: 11
Капе: 1

Ako bi u najkraćem trebalo opisati Pasent, onda bi to bilo – restoran po meri i sa merom. Smešten na obodu Sremskih Karlovaca, osvaja dopadljivim uređenjem enterijera, čudesnom baštom i divnim pogledom na Dunav. Osoblje je i ljubazno i predusretljivo, te na gostu ostaje da se bez žurbe prepusti užitku. Prvo uz neku od domaćih rakija, a nadalje uz neko od vina iz lokalnih fruškogorskih vinograda. Za početak tu su supe i čorbe, među kojima se izdvajaju čorba od smuđa, riblja čorba sa dunavskim šaranom, kao i krepka legirana teleća. Vruće projice sa kajmakom ili rolovani domaći sir sa začinskim biljem lep su prelaz ka glavnom delu menija, a tu su i brusketi sa pestom od pečenih paprika. Rečna riba je svakako preporuka – od izdašnog ribljeg paprikaša, preko smuđa porcijaša, šarana, kečige ili soma u kukuruznom brašnu, pa još sa talandare, ili pak smuđa u Orli verziji sa tartar sosom. Teleće pečenje preliveno sosom od crnog piva na finom pireu od celera ili pak Pasent svinjetina punjenja suvim šljivama i slaninicom na podlozi od jednako ukusnog pirea od šargarepe favoriti su u mesnom delu. Mada, ne treba propustiti jagnjeća rebra u džemu od crvenog luka i dimljeni svinjski file na kajmaku. Za slatki kraj obavezan je čuveni karlovački kuglof, a svakako probajte Pasent slatki opijum gde su sočni komadi kolača od maka i bele čokolade uronjeni u vanil krem sa višnjama, uz kuglu sladoleda na vrhu.
https://rs.gaultmillau.com/sr/restaurants/restoran-pasent

Главни кувар: Vasilije Mirković
Адреса: Dunavska 7, 21205 Sremski Karlovci
WEB: https://pasent.rs/
Phone: +381 66 847 4747</description>
      <Point><coordinates>19.9397915150673,45.2064775259067</coordinates></Point>
  </Placemark>
  <Placemark>
	<name>RESTORAN HOTELA PARK</name>
	<description>Бодови: 11
Капе: 1

Krenete li duž glavne promenade i šetačke zone u Vrnjačkoj Banji, za oko će vam sigurno zapasti luksuzni restoran Park smešten u okviru istoimenog hotela. Svetao i sjajan ambijent, opremljen u stilu karakterističnom i prepoznatljivom za sve objekte iz lanca A hotela, kao i nasmejano i uslužno osoblje, već su prvi nagoveštaji domaćin- ske atmosfere i zadovoljstva na tanjiru i u čaši koje vas očekuje. Zanimljivo koncipiran meni krije neke krajnje inovativne pikanterije za start poput lososa na tostu sa pateom od avokada, potaža od brokolija i gorgonzole ili salate sa pinjolima i tikvicama. Kada su sva čula već razigrana, uživanje nastavite nekim od specijaliteta iz sekcije mesa, a ćureći medaljoni sa topljenim čedar sirom ili rolovani svinjski file sa suvim voćem su baš dobar izbor. Nešto laganije note donosi selekcija ribe i morskih plodova, pri čemu valja preporučiti nežni file od lososa u marinadi od citrusa i pastrmku spremljenu na poseban, gočki način. Ako je bilo teško odlučiti se šta probati do sada, slatki zalogaji doneće još veći izazov. U bogatoj selekciji deserata teško da se može napraviti greška, ali za pohvalu su svakako kolač sa pomorandžom, crvena fantazija, beli moka minjon ili egzotična rum piramida. Uz neko dobro vino iz Srbije ili sveta želećete da uživanje u Parku traje što duže.
https://rs.gaultmillau.com/sr/restaurants/restoran-hotela-park

Главни кувар: Dušan Milosavljević
Адреса: Vrnjačka 21, 36210 Vrnjačka Banja
WEB: https://hotelparkvb.com/
Phone: +381 (0) 3 620 0040</description>
      <Point><coordinates>20.8933251867688,43.618881382614</coordinates></Point>
  </Placemark>
  <Placemark>
	<name>RESTORAN KOD BRKE</name>
	<description>Бодови: 11
Капе: 1

Dopadljiv enterijer paba, sve u znaku brkova, za pravo uživanje nudi izuzetan izbor viskija i piva, kao i nestvarno velike porcije pivske hrane, te mesa, mesa i opet mesa... Ako vam ovo zvuči primamljivo, Restoran kod Brke je mesto za vas. Porcije su koncipirane tako da bi nahranile i najgladnije goste, tako da budite pažljivi u odabiru. Predjela su zaista zavodljiva. Od negotinskih brusketa sa ramstekom i mekanim grilovanim miročkim sirem, preko meksičkih Taquitosa do čupkanog praseta u zemički ili quasedilli pripremiće vas za izvrstan obrok u miksu izvrsne pabovske hrane. Ipak, ako ste za neku laganiju varijantu, domaća pasta je izuzetnog kvaliteta. Savet je da probate svilenu pastu sa ćuretinom, lisičarkama i tostiranim orasima. No, ako ste za nešto konkretno, onda ste sigurni u Brkinim BBQ rukama. Od BBQ rebara i dimljene butkice preko junetine, nećete pogrešiti u izboru. Nekolicina istinskih pikanterija je dostupna samo određenim danima, najviše sredom, ali svakako pitajte ljubazno osoblje za preporuku. Teleći obrazi se tope u ustima i zaista su posebna poslastica za slow food ljubitelje, dok su dry age black angus rib eye ili T-bone pravi izbor za istinski gladne goste. Premium plus burger ili krilca su idealan izbor koji možete upariti sa izvrsnim izborom piva. Za kraj, ukoliko vam ostane prostora za desert, probajte hiljadu listića sa sezonskim voćem ili Brkinu posebnu varijantu krempite.
https://rs.gaultmillau.com/sr/restaurants/restoran-kod-brke

Главни кувар: Slobodan Mirović
Адреса: Futoški put 93b, 21000 Novi Sad
WEB: https://kodbrke.rs/
Phone: +381 21 301 7505</description>
      <Point><coordinates>19.798733,45.245345,0</coordinates></Point>
  </Placemark>
  <Placemark>
	<name>RESTORAN KOLIBA - KOMPLEKS APOSTOLOVIĆ</name>
	<description>Бодови: 11
Капе: 1

Na samo kilometar od centra Leskovca nalazi se prava mala etno- oaza za sve koji su željni autentičnog pristupa ugostiteljstvu. U samom kompleksu pronaći ćete i brvnaru-restoran, baštu sa puno cveća i splav na reci sa mostićem. Puno drveta i etno-detalja zaokružuju jedinstvenu atmosferu ovog restorana. Za putnike namernike u ponudi je i smeštaj u pripadajućim apartmanima, a u restoranu vas očekuje tradicionalna srpska i leskovačka kuhinja sa nezaobilaznim specijalitetima sa roštilja. Na meniju je naglasak na tradiciji, korišćenju starih srpskih recepata, kao i autentičnim kreacijama kakva je, u mesnom delu, pileći file punjen kačkavaljem, bardiran pančetom na povrću, sa suvim koštunjavim voćem, parmezanom i maslinovim uljem, pa još sa prelivom od pečuraka. Mi bismo svakako preporučili neki od klasičnih specijaliteta – od proje, banice, zeljanice za start, uz moravsku salatu ili trljanicu preko njihove prženije, preko leskovačkih uštipaka do čuvenog đevreka od mesa sa kajmakom. Tu je i ponuda pečenja ispod sača – pre svega jagnjetine, a zatim i prasetine sa ražnja. Ukoliko ste prvi put ovde, pitajte osoblje za preporuke, a oni će vam rado objasniti šta ne smete propustiti. Uz pristojan izbor uglavnom srpskih vina, te vina na čašu, stići ćete i do slatkog kraja na kome vas čekaju palačinke i vafle sa različitim nadevima i namazima, klasične orasnice i baklave, kao i odomaćeni klasici kakvi su tri leće i čizkejk.
https://rs.gaultmillau.com/sr/restaurants/restoran-koliba---kompleks-apostolovi%C4%86

Адреса: Sime Pogačarevića 5, 16000 Leskovac
WEB: https://www.restorankoliba.com/
Phone: +381 (0) 6 680 5563</description>
      <Point><coordinates>21.9668989242352,42.9888788847581</coordinates></Point>
  </Placemark>
  <Placemark>
	<name>RESTORAN LOVAC</name>
	<description>Бодови: 11
Капе: 1

Lovac je jedno od onih mesta o kojima se ne može pisati samo u ugostiteljskom smislu, a da se ne pomene kako je i koliko ova lokacija bila mesto okupljanja pre svih novinara, ali i poznatih ličnosti i boema. U srcu Vračara divna, većim delom natkrivena bašta pod krošnjama i diskretno osvežen unutrašnji deo sa lovačkim detaljima okruženje su u kome na scenu stupaju nacionalni i lovački specijaliteti. Sve će vam prezentovati iskusno i uigrano osoblje. Potaž od šumskih pečuraka zaista je unikatan, intenzivnog ukusa, spravljen sa parmezanom, orasima i suvim grožđem, te zaslužuje svaku preporuku. S obzirom na ime i reputaciju, obavezno se raspitajte šta je u ponudi od lovačkih specijaliteta spram sezone. Kobasice su fino pikantne, zečetina sa karfiolom i brokolijem u demiglas sosu je neobična kreacija servirana sa rižotom od ječma, a u ponudi su i šnicle od jelena, divlja svinja u krem sosu sa tartufima kao i lovačka korpica i srneći medaljoni. Karađorđeva je siguran odabir iz klasičnog repertoara, ćevapi su jednostavan, ali i odličan izbor ukoliko ste za nešto sa roštilja. U ovom delu menija očekuje vas i atraktivno serviran Ćumur na stolu, kao i gurmanski uštipci i pljeskavica u maramici. Titova krempita vraća u neka druga vremena, a u slatkom delu su i baklave, tulumbe, urmašice i reform torta. Može se reći da je ovde tradicija sačuvana u finoj meri, a to je na ovim prostorima za posebnu pohvalu.
https://rs.gaultmillau.com/sr/restaurants/restoran-lovac

Главни кувар: Bojan Životić
Адреса: Alekse Nenadovića 19, 11000 Beograd
WEB: https://www.restoranlovac.rs/sr
Phone: +381 11 243 6128</description>
      <Point><coordinates>20.4695924,44.8031067,0</coordinates></Point>
  </Placemark>
  <Placemark>
	<name>RESTORAN MALI RAJ</name>
	<description>Бодови: 11
Капе: 1

Dovoljno blizu i Beogradu i Pančevu, Mali raj je prijatna oaza u koju vredi pobeći od gradske gužve. Poseban doživljaj pružaju lepo uređena velika bašta i unutrašnji deo, ništa manje prostran i udoban. Obiman jelovnik je u rasponu od nacionalnih standarda, preko internacionalnih klasika, morskih plodova i ribe, pa do obilnih specijaliteta po kojima su poznati. Preporuka za početak obeda je odličan grilovani sir, tu su i zakuska i velika plata Mali Raj, ali i karpačo od lososa i koktel od škampa u sosu sa konjakom i mirođijom. Za zagrevanje teleća i riblja čorba, domaća supa sa rezancima i minestrone, a potom sa roštilja kompletan nacionalni repertoar. Slede ćuretina sa mlincima u gorgonzoli, biftek u sosu od tri vrste pečuraka, Bečka i Pariska šnicla, sote Stroganov i Leskovačka mućkalica, te piletina sa medom i šumskim voćem. U ribljem delu su lignje, punjene i pohovane, fritirane krabe, losos i gambori Marnier. Na samom početku menija izdvojeni su favoriti, te ne propustite da probate Opanak, mleveno meso punjeno pršutom, paprikom i kačkavaljem sa šeširom od piletine i kajmaka, ili Manastirsku piletinu pohovanu u orasima. Obratite pažnju i na dnevne preporuke među kojima su glava u škembetu i džigerica na žaru, srneći paprikaš i jagnjeći pikljevi, lešo teletina i ribić na kajmaku. Za kraj klasična selekcija klasičnih poslastica, tufahije i baklave, palačinke i orasnice, dobar čokoladni tart i kolač sa smokvom tokom leta.
https://rs.gaultmillau.com/sr/restaurants/restoran-i-kona%C4%8Ciste-mali-raj

Главни кувар: Branko Todorović
Адреса: Pančevački put 163, 11060 Beograd
WEB: https://maliraj.rs/
Phone: +381 11 274 8700</description>
      <Point><coordinates>20.5942497,44.8680504,0</coordinates></Point>
  </Placemark>
  <Placemark>
	<name>RESTORAN TROFEJ</name>
	<description>Бодови: 11
Капе: 1

Restoran Trofej smešten je u etno-selu Tiganjica na putu za Zrenjanin, a u blizini turističkih atrakcija kakve su selo Belo blato i Carska bara. I samo etno-selo sa malim zoo-vrtom i mnoštvom salašarskog sadržaja privući će pažnju dece ukoliko restoran posećujete sa porodicom. Svakako će privući pažnju odraslih, pogotovo odraslih gurmana, sadržaj jelovnika u samom restoranu. Trofej je temom vezan za lovačke specijalitete koji čine popularan segment jelovnika. Počev od – predjela, ali divljeg, sa mešavinom pršuta od jelena, divlje svinje i srne, do isto tako divlje, a opet domaće kobasice od jelena lopatara i mangulice, tu su i gulaš od divlje svinje, kao i sjajni srneći gulaš sa mlincima zapečen u peći na drva. Iz vatre i žara izlazi i perfektna rolovana teletina pod sačem, Trofej wild burger, a za one najhrabrije tu je i nekoliko verzija voza sa roštilja. S obzirom na blizinu Ečke, očekivano je i dobra ponuda sveže rečne ribe – šarana, smuđa i pastrmke. Uz zvuke tamburica, dobru domaću rakiju i toplu domaćinsku atmosferu uživaćete u ovom zanimljivom restoranu.
https://rs.gaultmillau.com/sr/restaurants/restoran-trofej

Адреса: Beogradski put bb, 23204 Stajićevo
WEB: https://restorantrofej.com/trofej/
Phone: +381 65 305 1442</description>
      <Point><coordinates>20.4421219,45.2824726,0</coordinates></Point>
  </Placemark>
  <Placemark>
	<name>RESTORAN VISKONTI</name>
	<description>Бодови: 11
Капе: 1

Drveni gradić, kreacija proslavljenog režisera Emira Kusturice, nalazi se u netaknutim predelima Mokre Gore, u okviru Nacionalnog parka Tara. Originalna arhitektura, ulice nazvane po ključnim figurama iz sveta filma, festival Kustendorf, sve je to deo jedinstvene magije koju Drvengrad poseduje. Restoran Viskonti, sa već prepoznatljivim zidom na kome su velika zbirka knjiga i vinskih boca, donosi nešto drugačiji senzibilitet. Na meniju Viskontija susreću se italijanska i srpska kuhinja, te su sa jedne strane kremasti rižoto sa vrganjima, paste i pice, a sa druge rolovana piletina i svinjetina, svinjski file na gurmanski način i neobična pljeskavica sa plavim sirom. Svakako proverite šta ima od dnevne ponude domaćih jela, prebranac ili gulaš, teleći ribić u kajmaku ili mućkalica, a uz njih neka od svežih, sezonskih salata. U odeljku sa specijalitetima su sočni, sporo pečeni svinjski vrat, biftek i teleće pečenje, a od ribe imaju svežu i dimljenu pastrmku. Za početak sugerišemo bogatu teleću čorbu, a kao sledeći korak selekciju sireva ili zakusku Viskonti sa pršutom, čvarcima, kajmakom i ajvarom. Neka od obrok salata pravi je izbor ukoliko ste za nešto lakše, a svakako ostavite mesta za slatko jer imaju odličan brauni, čokoladni sufle i izdašan tri leće kolač. Enterijer je šarmantno elegantan, a prostrana bašta pravo mesto za predah u poseti ovom interesantnom lokalitetu i potpuno uživanje u autentičnom ambijentu.
https://rs.gaultmillau.com/sr/restaurants/viskonti

Адреса: Drvengrad, Mećavnik, 31243 Mokra Gora
WEB: https://mecavnik.info/en/restorani/restoran-viskonti/
Phone: +381 (0) 3 180 0686</description>
      <Point><coordinates>19.5078657756014,43.7962751202278</coordinates></Point>
  </Placemark>
  <Placemark>
	<name>ANANDA VEGAN RESTAURANT</name>
	<description>Restoran Ananda pokrenut je iz iskrene ljubavi i posvećenosti pripremi najkvalitetnijih veganskih obroka. U ponudi koja se redovno osvežava su čorbe od sezonskog povrća, kuvana jela sa pasuljem, graškom ili sočivom, ćufte od golice ili ljubičastog kupusa, testenine, te različite vrste krompira i variva. Uz sve to idu integralni domaći hleb i sveže salate. Restoran nudi i a la carte jela – pohovano povrće, falafel i burger od crvenog sočiva neki su od favorita na meniju. Ananda svakodnevno priprema peciva, popularnu deep-dish pizzu sa tofuom, sendviče, te raznovrsne pite. Slatkiši su bez dodatog šećera, a lenja pita od jabuka, uz šolju čaja, predstavlja idealan završetak obroka.
https://rs.gaultmillau.com/sr/restaurants/ananda-vegan-restaurant

Дани затварања: недеља
Адреса: Petra Drapšina 51, 21000 Novi Sad
WEB: https://www.ananda.rs
Phone: +381 63 108 8978</description>
      <Point><coordinates>19.839536,45.249277,0</coordinates></Point>
  </Placemark>
  <Placemark>
	<name>BEOGRADSKI ČEVAP</name>
	<description>Čevap je fokusiran na klasični roštilj, i to onaj koji nas vraća u vreme kada je odlazak na roštilj bio nedeljni porodični ritual. Zasluženi favorit menija su, naravno, sočni ćevapi obavezno servirani sa lukom i kajmakom koji se rastapa u vrućem somunu. Tu su i pljeskavice, pikantne kobasice i mekani ražnjići, dok istinski gurmani biraju brizle ili teleće bubrege. Meso vrhunskog kvaliteta savršeno prati veliki izbor svežih salata, a pomfrit i vruće lepinje upotpunjuju uživanje. Svaki zalogaj možete da zalijete vinom poznate domaće vinarije koje može da se naruči i na čašu.
https://rs.gaultmillau.com/sr/restaurants/beogradski-%C4%8Cevap

Адреса: Vojislava Ilića 73a, 11050 Beograd
WEB: https://beogradskicevap.com
Phone: +381 64 050 0004</description>
      <Point><coordinates>20.497513,44.791859,0</coordinates></Point>
  </Placemark>
  <Placemark>
	<name>BISTRO DU VIN</name>
	<description>Šarmantni bistro na Vračaru odlično je mesto da započnete dan ukusnim doručkom ili da provedete veče u dobrom društvu uz čašu vina. Bistro du Vin u meniju nudi širok izbor za svaki deo dana. Pre podne birajte između omleta, francuskih prženica, te slanih i slatkih kroasana. U delu glavnih jela su bogate obrok salate, zanimljive paste sa domaćim kobasicama ili Saint Deni sa biftekom, kao i jela sa mesom. Uz čašu finog pića prijaju tanjiri sireva i mesnih prerađevina inspirisani Mediteranom ili bruskete sa sirom i medom, pršutom ili lososom. Ulična terasa pruža poseban užitak tokom toplih letnjih večeri, kada je karta pića obogaćena zanimljivim džin tonik kombinacijama sa začinskim biljem i citrusima.
https://rs.gaultmillau.com/sr/restaurants/bistro-du-vin

Адреса: Njegoševa 52, 11000 Beograd
WEB: https://www.bistroduvin.rs/
Phone: +381 11 244 4452</description>
      <Point><coordinates>20.471477,44.801951,0</coordinates></Point>
  </Placemark>
  <Placemark>
	<name>BISTRO GRAD HOMETOWN FOOD</name>
	<description>Ako ste u potrazi za opuštenom atmosferom uz koktel ili hranu, na pravom ste mestu. Bistro grad je hranu, piće, dizajn i zabavu spojio u originalnu priču. Meni je inspirisan balkanskom tradicijom, mediteranskim duhom i egzotičnim notama Azije. Popularan je u vreme doručka i branča. Za početak dana u ponudi su zdrave granole, kao i kombat lepinje sa jajima, kajmakom i pretopom, pa sve do bakine kajgane i cicvare. Mala jela su savršena za branč – vege ili konjski tartar, ili pak zapečeni patlidžan sa kozjim sirom. U glavnim jelima su klasici poput pljeskavice, paste, kobasica i krompira, a tu su i izuzetni ukusi poput japanskog karfiola.
https://rs.gaultmillau.com/sr/restaurants/bistro-grad-hometown-food

Адреса: Uzun Mirkova 5, 11000 Beograd
WEB: https://bistrograd.rs
Phone: +381 11 328 5811</description>
      <Point><coordinates>20.455603,44.819953,0</coordinates></Point>
  </Placemark>
  <Placemark>
	<name>BISTRO POSLASTIČARNICA VREMEPLOV</name>
	<description>Ponuda ove poznata novosadske poslastičarnice sada je obogaćena i slanim zalogajima za svaki dan. Vremeplov nudi raznovrsne obroke u bistro stilu, savršene za doručak, užinu ili branč. Izbor doručka uključuje jaja u različitim varijacijama, kombinacije sa avokadom, te čia, ovsene ili granola kaše sa osvežavajućim voćem. Sve je pripremljeno sa pažnjom prema detaljima i veoma fotogenično. Sendviči i obrok salate su odlična kombinacija tekstura, namaza, svežeg povrća i začinskog bilja. Dok je bistro ponuda donela zanimljivu promenu, slatki deo je ostao neprevaziđen. Kraljica među tortama je autorska torta Mira Banjac, remek-delo koje spaja belgijsku tamnu čokoladu i Cointreau liker u jedinstvenoj dekadenciji.
https://rs.gaultmillau.com/sr/restaurants/vremeplov

Адреса: Bulevar oslobođenja 96, 21000 Novi Sad
WEB: https://vremeplov.net/
Phone: +381 (0) 6 351 7502</description>
      <Point><coordinates>19.8396925,45.246282,0</coordinates></Point>
  </Placemark>
  <Placemark>
	<name>BLOOM</name>
	<description>Česti redovi ispred ulaza dokazuju da je simpatični lokal u centru grada popularno mesto za početak dana i branč. Dominiraju jela koja su osmišljena za prvu polovinu dana – od klasičnih jaja do zdravih i egzotičnih izbora. Kremasta jaja na brioš tostu su apsolutni hit, a različiti dodaci omogućavaju da prilagodite jelo svom ukusu. Za one koji teže vege opcijama tu su avokado tost i humus sa pita hlebom. Ovsene kaše i acai činije su omiljen izbor za one koji traže slatke ukuse, dok su obrok salate sa bulgurom ili kinoom odlične za rani ručak. Kolač sa bananom i torta sa šargarepom su slatki zalogaji koji se divno slažu uz kafu ili čaj. Bloom ima i veliki izbor hladno ceđenih sokova i smutija.
https://rs.gaultmillau.com/sr/restaurants/bloom

Адреса: Gospodar Jevremova 23, 11000 Beograd
WEB: https://bloombelgrade.com
Phone: +381 65 326 2295</description>
      <Point><coordinates>20.4593428,44.8208896,0</coordinates></Point>
  </Placemark>
  <Placemark>
	<name>BORKOVAC</name>
	<description>Hotel&amp;spa Borkovac je dobro poznata turistička destinacija za predah od brzog ritma modernog života. U blizini Rume, u prelepoj šumi nedaleko od Borkovačkog jezera, nalazi se ovo mesto idealno da se resetujete i napunite baterije. Uživanje nastavite na terasi ovog ljupkog restorana uz tradicionalne specijalitete i umirujući pogledu na šumu. Na meniju su jela sa grila, ali u ponudi imaju odličnu picu. Borkovački gulaš će vas zagrejati u hladnim mesecima, kao i butkica sa renom, dok će vas u letnjim mesecima uz prijatnu čašu vina rashladiti borkovačka šišarka, slatkiš na bazi crvenog voća i mlečnog krema u kori od čokolade.
https://rs.gaultmillau.com/sr/restaurants/borkovac

Адреса: Orlovićeva bb, 22400 Ruma
WEB: https://borkovac.org/
Phone: +381 (0) 2 243 3900</description>
      <Point><coordinates>19.8194458839143,45.0341241249261</coordinates></Point>
  </Placemark>
  <Placemark>
	<name>BURGER HOUSE BROS</name>
	<description>Priča o braći koja su iz Amerike donela ukus burgera nastavlja da se razvija. Srž gastronomskog doživljaja je u junećem mesu koje se peče tako da sredina bude sočna i puna ukusa. Od standardnog burgera sa čedar sirom do lokalnog gde se kombinuje srpski miročki sir, savršen za grilovanje, tu su i Double Smash burger i najmlađi, dekadentni Truffle Bro sa tartufom u glavnoj ulozi. U njemu su ulje od tartufa i lešnika, karpačo od tartufa, plus tartuf sos. Ako želite da iskoračite iz burger sekcije, preporuka su hrskava piletina ili vege burger sa sirom. Savršena pratnja burgerima su domaći ili slatki krompir, hrskavi kolutovi luka ili pohovana mocarela.
https://rs.gaultmillau.com/sr/restaurants/burger-house

Адреса: Nevesinjska 12, 11000 Beograd
WEB: https://burgerhousebros.com/
Phone: +381 67 701 0939</description>
      <Point><coordinates>20.473733,44.799604,0</coordinates></Point>
  </Placemark>
  <Placemark>
	<name>COMIDA SANCHEZ</name>
	<description>Comida Sanchez je osvojio srca zaljubljenika u meksičku street food hranu. Lokal je hole-in-the-wall tipa i podseća na neka od najboljih iskustava koja smo imali sa ovim tipom ulične hrane. Dugo kuvanje i mariniranje, puno svežeg začinskog bilja, domaće tortilje i prateći sosovi spajaju se efektno u jelovnik u kojem ćete uživati. Tu su, za nas omiljeni, biria takosi sa sporo kuvanom junetinom, zapečeni na roštilju sa sirom, kao i verzije sa svinjetinom i piletinom. Čimičange, kesadilje, brazilski mesni uštipci upareni sa desetak domaćih salsi obradovaće svakog gastro-namernika. Za slatki kraj tu je peruanski kolač sa citrusima ili tortilja čips sa meksičkim sosom od višanja.
https://rs.gaultmillau.com/sr/restaurants/comida-sanchez

Дани затварања: Понедељак
Адреса: Jovana Cvijića 25a, 21000 Novi Sad
WEB: https://www.comidasanchez.com/en/</description>
      <Point><coordinates>19.840431,45.264586,0</coordinates></Point>
  </Placemark>
  <Placemark>
	<name>CRNA OVCA</name>
	<description>Njihov zanatski sladoled je čitave godine jedno od najslađih zadovoljstava u Beogradu. Crna ovca se izdvaja neočekivanim kombinacijama sastojaka, kreativnim izborom ukusa i doslednim fokusom na kvalitet. Među klasicima su favoriti poput vanile i mlečne ili crne čokolade, domaće i egzotično voće poput maline i marakuje, a ukusom plene manje uobičajene kombinacije – susam kafa sa čokoladnim zrnima kafe, bela čokolada sa jagodama u balzamiku, karamelizovana bela čokolada sa slanim čoko perlicama ili banana sa limunom i medom. Za neodlučne pomoć stiže od stručnog i ljubaznog osoblja koje će ponuditi degustaciju i preporuku. Osim izvrsnog sladoleda, ovde možete naći i čokoladu, keksiće, te hladnu belu ili mlečnu čokoladu.
https://rs.gaultmillau.com/sr/restaurants/crna-ovca

Адреса: Kralja Petra 58, 11000 Beograd
WEB: https://www.crnaovca.rs/sr/
Phone: +381 65 335 8280</description>
      <Point><coordinates>20.4572994,44.8214028,0</coordinates></Point>
  </Placemark>
  <Placemark>
	<name>DOKOLICA BISTRO VRAČAR</name>
	<description>Bistro Dokolica je omiljeno okupljalište tokom cele nedelje bez obzira na to da li želite da uživate u brzom ručku, opuštenom branču ili večeri. Godinama unazad ovo mesto prijatnom atmosferom i menijem privlači goste. Posebno se izdvajaju ručno pripremljene njoke sa različitim kombinacijama ukusa. Uživaćete bilo da preferirate lagane njoke sa puterom, žalfijom, parmezanom, bilo one u crvenom raguu ili sa sosom od gorgonzole. Kada zahladni, ovde se dolazi na čuveni gulaš u pivu sa hrskavim lisnatim testom. Ukoliko žudite za manjim zalogajima, tu su ukusni tapasi i lagane obrok salate. Ponuda dana uključuje potaže, koji se redovno menjaju kako bi se reflektovala svežina sezonskih sastojaka.
https://rs.gaultmillau.com/sr/restaurants/dokolica-bistro-vra%C4%8Car

Адреса: Kralja Milutina 1, 11000 Beograd
Phone: +381 11 405 7443</description>
      <Point><coordinates>20.468696,44.80591,0</coordinates></Point>
  </Placemark>
  <Placemark>
	<name>DUŠANOVAČKI CVET</name>
	<description>Već dugo je ovaj restoran omiljeno mesto za ljubitelje domaće, srpske kuhinje. Svaki obrok prava je gozba jer hrana stiže u izdašnim porcijama, od početka, pa do poslastica. Među hladnim i toplim predjelima su probrani suvomesnati proizvodi i sirevi kao klasična srpska zakuska ili pohovane punjene paprike. Kod glavnih jela dominiraju meso sa roštilja i teletina i krompir ispod sača, pripremljen u glinenim posudama prekrivenim ćumurom. Praseće bajadere su obavezne! Uz širok izbor osvežavajućih sezonskih salata mirisom plene vruće domaće lepinje, a kraj obroka fino zatvaraju klasične i sezonske poslastice.
https://rs.gaultmillau.com/sr/restaurants/dusanova%C4%8Cki-cvet

Адреса: Ustanička 78, 11000 Beograd
Phone: +381 11 344 5065</description>
      <Point><coordinates>20.482727,44.785176,0</coordinates></Point>
  </Placemark>
  <Placemark>
	<name>DVA JELENA</name>
	<description>Boemsko srce Beograda kuca u Skadarliji, a najradosnije je u legendarnoj kafani Dva jelena. Jelovnik je riznica bogatih tradicionalnih predjela, jela, roštilja i ukusnih poslastica, a sve se servira u izdašnim količinama. Raznolikošću ukusa privlači predjelo. Kažu od svega pomalo, pa na tanjiru ima svinjske i goveđe pršute, prebranca, kajmaka, čvaraka, mladog sira, urnebes salate, pite sa sirom, proje, turšije... Među glavnim jelima je veliki izbor mesa pripremljenog na različite načine, od jela sa roštilja do specijaliteta kao što su Karađorđeva, lovačka šnicla i srneći gulaš. Za desert nastavite sa lokalnim ukusima i ne propustite pitu sa višnjama ili jabukama, knedle sa šljivama ili vinogradarske palačinke.
https://rs.gaultmillau.com/sr/restaurants/dva-jelena

Адреса: Skadarska 32, 11000 Beograd
WEB: http://www.dvajelena.rs/en/
Phone: +381 11 723 4885</description>
      <Point><coordinates>20.464266,44.8175814,0</coordinates></Point>
  </Placemark>
  <Placemark>
	<name>DVORIŠTE</name>
	<description>U jednom od najšarmantnijih dvorišta Pančeva čekaju vas raštrkani drveni stolovi smešteni u hladu drveća i pomalo otkačen, šareni dizajn drvene ograde i zidova lokala. Uz pice služe se i klasici domaće kuhinje – od roštilja preko zvezda menije kakve su prebranac, podvarak i gulaš. Poznati su i po svom Banatskom ručku koji služe svake nedelje od 13 h u kom vas čekaju domaća supa, rinflajš, salata, krompir pire i pohovano meso. Kao kod bake! Dvorište je uvek prijatno mesto za kraći slatki predah. Palačinke, štrudla sa makom ili odličan čokoladni kolač savršeno idu uz domaću kafu koju služe sa ratlukom.
https://rs.gaultmillau.com/sr/restaurants/dvoriste

Адреса: Miloša Obrenovića 8b, 26000 Pančevo
WEB: https://dvoristepancevo.rs
Phone: +381 (0) 6 277 0178</description>
      <Point><coordinates>20.6584969867563,44.8694928997259</coordinates></Point>
  </Placemark>
  <Placemark>
	<name>ETNO KOMPLEKS NIŠAVSKA DOLINA</name>
	<description>Kod Pirota, putem koji vodi ka Dimitrovgradu, nalazi se poseban dragulj. Jedinstven po arhitekturi, Etno kompleks Nišavska dolina pruža autentično iskustvo boravka u ambijentu pirotskog kraja. Pomoćni objekti, poput furuna na drva, omogućavaju pripremu jela na tradicionalan način i obezbeđuju autentične ukuse ovdašnje kuhinje. Vinsko-rakijski podrum, sušara za dimljeno meso, kao i radionica starih zanata dodatno upotpunjuju doživljaj. Posebnu pažnju obratite na doručak koji će vam pružiti dovoljno energije da istražujete dalje po okolini Pirota i Stare planine. Ovde se dobro i udobno spava i svakako je preporuka za smeštaj ukoliko ste u ovom kraju.
https://rs.gaultmillau.com/sr/restaurants/etno-kompleks-nisavska-dolina

Адреса: Srpskih Vladara bb, 18300 Pirot
WEB: https://www.nisavskadolina.com/
Phone: +381 69 334 6400</description>
      <Point><coordinates>22.606943574386,43.1331834061884</coordinates></Point>
  </Placemark>
  <Placemark>
	<name>ETNO PODRUM BRKA</name>
	<description>Brka je autentična kafana i mesto u kome se neguju tradicionalni ukusi juga. Nadaleko su čuveni po sukanim gibanicama sa sirom i spanaćem. Uz rakijicu kao uvod, ovo je odlično predjelo, a potom slede Brkin ćevap, ovčja pljeskavica, i ćulbastija, marinirano meso spremljeno na roštilju. Ovo je reprezentacija u segmentu glavnih jela, uz ostale specijalitete sa roštilja. Mora se probati i pasulj na tavče ili Brkina ovčetina, uz koje savršeno ide domaća pogača. Salata od kiselog kupusa, paprika sa sirom ili ljutenica odlična su pratnja mesu. Vikendom često može biti gužve, pa se preporučuje da najavite dolazak.
https://rs.gaultmillau.com/sr/restaurants/kafana-brka

Дани затварања: недеља
Адреса: Srpskih prosvetitelja bb, 18206 Niš - Jelašnica
Phone: +381 18 464 0113</description>
      <Point><coordinates>22.0587103839466,43.2918885430118</coordinates></Point>
  </Placemark>
  <Placemark>
	<name>ETNO SELO SVOĐE</name>
	<description>Na raskrsnici puteva prema Vlasinskom jezeru, na mestu gde se dve reke susreću, svode, u prelepoj prirodi smestilo se malo etno-selo. U ponudi je i lepo uređen bazen, kao i bungalovi za spavanje, ako poželite da ovde ostanete duže nego što ste planirali. Na jelovniku restorana očekuje vas eklektična ponuda pripremljena s pažnjom dobrih domaćina od lokalnih namirnica. Tu su punjena paprika, pasulj na tavče, teleći repovi i odlična jagnjetina ispod sača, gulaš od divljači i ovčja pljeskavica – sve što biste očekivali u jednom autentičnom etno-selu. Ljubaznost domaćina finalna je spona koja celu ponudu zaokružuje na pravi način.
https://rs.gaultmillau.com/sr/restaurants/etno-selo-svo%C4%90e

Дани затварања: Понедељак
Адреса: Svođe 231, 16210 Vlasotince
Phone: +381 61 658 1843</description>
      <Point><coordinates>22.2676123409459,42.974046871145</coordinates></Point>
  </Placemark>
  <Placemark>
	<name>FAT BOYS FOOD CO.</name>
	<description>U blizini Kalemegdana se nalazi omiljeno mesto za sve ljubitelje junećih burgera. Osoblje je prijatno i spremno da preporuči i ponudi od klasičnog burgera, popularnog shrooma sa pečurkama, ljutog ili dimljenog burgera, double double gde je sve duplo, do vege burgera od soje, cvekle, šargarepe i graška. Svaki burger prate sosovi – chipotle mayo, bacon mayo, mango sos ili fat boy sos. Pored burgera, ovde su jednako popularni sendviči i tortilje sa čupkanom prasetinom, sporo pečenim rebrima ili piletinom, kao i rebarca i krilca. Izbor krompira i priloga je odličan, a za preporuku je half-half, ako ste raspoloženi da gustirate dva priloga. Uz hranu ide i dobar izbor zanatskih piva.
https://rs.gaultmillau.com/sr/restaurants/fat-boys

Адреса: Strahinjića bana 3, 11000 Beograd
Phone: +381 64 647 4804</description>
      <Point><coordinates>20.456124,44.824663,0</coordinates></Point>
  </Placemark>
  <Placemark>
	<name>FERDINAND KNEDLE</name>
	<description>Ferdinand u Zemunu je carstvo knedli. Tradicionalni srpski desert ovde je doživeo renesansu kroz inovativne slane i slatke kombinacije. Pored klasičnih voćnih punjenja sa šljivama i kajsijama, tu je veliki izbor jedinstvenih spojeva – od domaćeg i egzotičnog voća do čokoladnih, karamel i kokos kombinacija. Kraljica ovdašnjih knedli je dekadentna Kraljica Marija, u kojoj su savršeno spojeni ukusi orah krema, jezgra oraha, kakaoa, karamelizovanog oraha, pečenih lešnika i badema, a prati je Princeza sa Madagaskara, u kojoj je svilenkasti krem od vanile kombinovan sa belom čokoladom, maskarponeom i keksom. I među slanim ukusima dominiraju zanimljive arome i teksture. Jedinstvena je i selekcija toplih čokolada na štapiću.
https://rs.gaultmillau.com/sr/restaurants/ferdinand-knedle

Адреса: Bežanijska 46, 11000 Beograd
WEB: https://www.ferdinandknedle.com/
Phone: +381 61 515 5557</description>
      <Point><coordinates>20.406951,44.843582,0</coordinates></Point>
  </Placemark>
  <Placemark>
	<name>FILTER</name>
	<description>Filter je mesto za sve ljubitelje doručka i branča, posebno vikendom. Ako krenete od jutra, jaja su apsolutni hit! Pripremaju se na različite načine i mogu da se kombinuju sa različitim dodacima. Za željne tradicionalnih ukusa srpske kuhinje na meniju su domaći uštipci i gibanice, a francuski šmek dolazi sa francuskim prženicama, kroasanima i croquet madam. U kategoriji glavnih jela bogata ponuda uključuje tartar od tune ili bifteka, lazanje i pastu, punjenu piletinu ili losos. Za slatku završnicu restoran nudi neodoljivi sufle sa bogatim kremom od pistaća i sladoledom, a hit jeseni je sufle od bundeve sa kremom od cimeta. Leti je bašta savršena za opušteni doručak i lagani početak dana.
https://rs.gaultmillau.com/sr/restaurants/filter

Адреса: Kirovljeva 10, 1030 Beograd
Phone: +381 69 242 4244</description>
      <Point><coordinates>20.417472,44.784951,0</coordinates></Point>
  </Placemark>
  <Placemark>
	<name>FIRENCA 22</name>
	<description>Pod sloganom Zdrava hrana dobrog ukusa restoran Firenca 22 je zanimljiv u svakom segmentu menija. Kombinacija internacionalne i nacionalne kuhinje skladno funkcioniše, a otvara je selekcija brusketa, uz bogat izbor opcija za doručak. Sledi poširok izbor obrok salatai rižota, te pasta i pica. U glavnom delu sa jedne strane su jela sa roštilja, sa druge riba i morski plodovi, a negde u sredini su favoriti poput bifteka i ramsteka, medaljona i skalopine, piletine u bundeva sosu i ćuretine sa tartufima, uz teleće i jagnjeće pečenje. Desertima je poklonjena posebna pažnja, te svakako ostavite mesta da probate Sukani dud, tortu sa pistaćima ili efektno serviran Caramello Dorato.
https://rs.gaultmillau.com/sr/restaurants/firenca-22

Адреса: Kej 37. sandžačke divizije bb, 36300 Novi Pazar
WEB: https://firenca22.com
Phone: +381 (0) 2 063 0303</description>
      <Point><coordinates>20.5151344856672,43.1402938409722</coordinates></Point>
  </Placemark>
  <Placemark>
	<name>GASTRO BAR CENTRAL ZLATIBOR BY CENTRAL INN</name>
	<description>Atraktivnom ponudom koja samouvereno šparta različitim kulinarskim uticajima Central je prvi gastro-bar na Zlatiboru. Meni otvaraju krostini i komplet lepinja iz peći na drva, daska sireva i gvakamole, a sledi interesantan izbor pasta i rižota. Da Luigi pizze imaju sjajno testo i zanimljive kombinacije sastojaka, kao i takosi, a tu su i obilne obrok salate. Nadalje su sa jedne strane moćni burgeri i stejkovi, sa druge terijaki losos i suši rolnice, a negde između sporo pečen vrat, juneći obrazi na pireu od šargarepe, krilca i melanzana, te zapečena teleća džigerica. Dodajte tome dobar izbor piva i selekciju srpskih vina, te selekciju slatkiša, imate niz povoda da ovo mesto posetite više puta.
https://rs.gaultmillau.com/sr/restaurants/central-inn

Адреса: Tržni centar bb, 31315 Zlatibor
WEB: https://centralinnzlatibor.com/en/welcome/
Phone: +381 65 950 0560</description>
      <Point><coordinates>19.6975054041222,43.7256551599952</coordinates></Point>
  </Placemark>
  <Placemark>
	<name>GIOVANNI’S PIZZERIA</name>
	<description>Giovanni’s picerija u centru grada je moderan prostor na dva nivoa i predstavnik je napolitanskog stila u pripremi pica. Testo je mekano, vazdušasto, sa hrskavom korom koja je rezultat savršenog pečenja, a posebna pažnja se posvećuje sastojcima, pružajući jedinstveni spoj ukusa i tekstura. Na meniju se nalazi desetak vrsta pica. Tu su, naravno, klasici margarita i kaprićoza, a za ljubitelje sira odličan izbor je sicilijana sa sirevima mocarela, grana padano, gorgonzola i provolone. Tu je i gusta, okrepljujuća paradajz čorba koja se služi sa pica testom. Za desert je izbor jednostavan, u ponudi je jedan ali izuzetan kremasti tiramisu sa kremom od pistaća – idealan za deljenje.
https://rs.gaultmillau.com/sr/restaurants/giovanni-s-pizzeria

Адреса: Gračanička 11, 11000 Beograd
WEB: https://giovannispizzeria.rs/
Phone: +381 69 330 0055</description>
      <Point><coordinates>20.4543954,44.8177894,0</coordinates></Point>
  </Placemark>
  <Placemark>
	<name>GO SUSHI</name>
	<description>Na šest lokacija širom grada Go Sushi nudi ukuse Azije, od tople miso supe, preko šarolikih opcija u kategorijama predjela, do sušija ili obrok činija. Probajte ukusne gjoze, hrskave prolećne rolnice i, kao novitet, mekane bao zemičke sa piletinom ili slaninom. Kada stignete do sušija, izbor je zaista neverovatan. Tu su klasične maki rolnice, kalifornijske rolnice i nezaobilazni nigiri, sve sa pažljivo odabranim sastojcima. Da gustirate, probate od svega pomalo, tu su obroci koji kombinuju različite rolnice, od 16 do čak 56 komada. Pored sušija, tu su i hrskava piletina u japanskom kariju ili sa nudlama, kao i čiraši i poke činije obogaćene svežim sastojcima. Uz ukuse Azije, odlično se slažu japansko pivo ili čajevi.
https://rs.gaultmillau.com/sr/restaurants/go-sushi

Адреса: Svetozara Markovića 38, 11000 Beograd
WEB: https://gosushi.rs/
Phone: +381 63 833 0000</description>
      <Point><coordinates>20.466477,44.805986,0</coordinates></Point>
  </Placemark>
  <Placemark>
	<name>GOSTIONICA MLADOST</name>
	<description>Šarm lokalnog restorana gostionici Mladost daje osećaj nekog bezbrižnijeg vremena na koje podseća i jelovnik ukrašen zanimljivim isečcima iz starih novina. Bilo da ste smešteni u natkrivenoj bašti ili ušuškani u unutrašnjosti prostora, svakako možete da uživate u domaćim kuvanim jelima poput gulaša, pasulja prebranca, sarme ili punjene paprike. Od specijaliteta se izdvajaju i jela od mesa, gde je sočni svinjski vrat nešto što treba probati, a dimljeni fileti pastrmke su preporučena opcija. Za kraj tu su domaći salčići koji sjajno idu uz odlično lokalno kraft pivo.
https://rs.gaultmillau.com/sr/restaurants/gostionica-mladost

Адреса: Nemanjina 20, 32000 Čačak
Phone: +381 (0) 3 234 8712</description>
      <Point><coordinates>20.3460841455439,43.8862769331793</coordinates></Point>
  </Placemark>
  <Placemark>
	<name>GRADSKA KAFANA</name>
	<description>Kao što je red, Gradska Kafana se nalazi u samom centru grada Sombora. Spolja je to šarmantna, autentična starinska kuća dok je enterijer veoma moderan. Bilo da ste raspoloženi samo za piće, bilo za hranu, neko od brojnog ljubaznog osoblja će vas brzo smestiti i uslužiti. U ponudi je zaista širok asortiman pića, kao i svestran meni. Dostupan je šarenolik doručak, od klasika poput prženica do jako kvalitetne kajgane sa mladim sirom i prazilukom koju služe u vreloj lepinji. Niz se nastavlja picama i pastama, a Karađorđeva šnicla, specijaliteti sa roštilja i biftek u sosu od gorgonzole i vrganja samo su delić široke ponude. Dostupni su i specijaliteti od ribe, kao i široka lepeza slatkiša.
https://rs.gaultmillau.com/sr/restaurants/gradska-kafana

Главни кувар: Steva Đurović
Дани затварања: недеља
Адреса: Trg Kralja Petra I 10, 25000 Sombor
WEB: http://gradskakafanasombor.rs/
Phone: +381 (0) 6 611 3300</description>
      <Point><coordinates>19.1149072744259,45.7730273117698</coordinates></Point>
  </Placemark>
  <Placemark>
	<name>HEDONIST</name>
	<description>Hedonist je suštinski hibridni ugostiteljski objekat. Pomalo bar, pomalo restoran, pomalo kafić. U prostranom i moderno uređenom enterijeru koji se nalazi u centru Pančeva dočekaće vas ljubazno osoblje spremo da vas usluži i preporuči. U toplijim mesecima bašta je idealno mesto za obilan branč ili kafu uz neki od izvrsnih, i velikih, kolača. Na raznovrsnom meniju nalaze se klasici domaće kuhinje, stejkovi, paste, pice, pa čak i ribe. Za doručak preporučujemo vojvođanske prženice, dok je suvidirani svinjski vrat topla preporuka za ručak. Porcije su veoma izdašne, pa budite oprezni pri naručivanju ako planirate da se zasladite na kraju.
https://rs.gaultmillau.com/sr/restaurants/hedonist

Адреса: Trg kralja Petra 1, 26000 Pančevo
Phone: +381 (0) 6 349 0012</description>
      <Point><coordinates>20.6418929641687,44.8710226915718</coordinates></Point>
  </Placemark>
  <Placemark>
	<name>JB PIVNICA</name>
	<description>U ovoj porodičnoj pivnici klasična srpska kuhinja je u centru pažnje, a jela poput roštilja, sočnih ćevapa i pljeskavica, Karađorđeve i bečke šnicle dominiraju menijem. Za predjelo klasici poput sira i kajmaka dele prostor sa pihtijama i posebnim delicijama poput pržene guščije džigerice. Tradicionalne ukuse neguju kroz čorbe i kuvana jela kao što su sarme i kuvana junetina, dok se kao favoriti ističu pirotska šnicla sa čuvenim kačkavaljem, slaninom i svinjskom maramicom ili sočna pljeskavica sa kačkavaljem i slaninom. Uz vruće lepinje, bogate priloge, ajvar, ljute papričice ili kiseli kupus uživaćete u hrani i prijatnoj atmosferi. Naravno, uz čašu dobrog lokalnog vina ili piva.
https://rs.gaultmillau.com/sr/restaurants/jb-pivnica

Дани затварања: недеља
Адреса: Južni bulevar 144, 11000 Beograd
Phone: +381 11 283 3835</description>
      <Point><coordinates>20.4868287,44.7926235,0</coordinates></Point>
  </Placemark>
  <Placemark>
	<name>JEDITE KOD SVIRCA</name>
	<description>Čim uđete u ušuškano dvorište, uz ljubazan doček imaćete utisak kao da ste u gostima kod dragih prijatelja. Bilo da ste došli na doručak gde će vas iz kuhinje dočekati omlet koji se služi direktno sa tiganjem, bilo da želite da se okrepite potažem od vrganja ili domaćom sremačkom supom, uživanje je garantovano. Rižota i paste su tu kao laganija opcija, preporuka je svakako rumalina pasta sa slaninom i kaparom. Kao posne opcije tu su pastrmka, vege burger i rižoto. Ipak, mnogi se ovde vraćaju zbog medenih rebra, kolenice, kavurme i, naravno, jela ispod sača. Naša preporuka je da ne preskočite juneće repove i osso bucco jer ih ovde pripreme tako da se tope u ustima.
https://rs.gaultmillau.com/sr/restaurants/jedite-kod-svirca

Дани затварања: недеља
Адреса: Lenjinova 7, 22400 Ruma
WEB: https://www.zoopglobal.com/@jedite-kod-svirca
Phone: +381 (0) 6 352 1563</description>
      <Point><coordinates>19.8176321764361,45.0148948551406</coordinates></Point>
  </Placemark>
  <Placemark>
	<name>KAFANA BOEM</name>
	<description>Kafana Boem nudi ne samo izvrsnu hranu i piće već i neke od najboljih lokalnih specijaliteta. Vlasnik Dalibor je dobitnik brojnih nagrada za majstorstvo u pravljenju Boemske potkovice, njegove varijante čuvene peglane kobasice. Jedan od neodoljivih specijaliteta Kafane Boem je pljeskavica baš od mešavine mesa za peglanu kobasicu. Ovaj spoj tradicionalnog ukusa i inovacije definitivno ne treba propustiti. Ali pre nego što se prepustite ovim ukusima, valja prvo uživati u klasičnim predjelima poput ceđenog kiselog mleka sa paprikama, bećarcu – grilovanom hlebu sa paprikom, pirotskom kačkavalju i, naravno, peglanoj kobasici, koji su uvek dobar uvod u gastronomski užitak.
https://rs.gaultmillau.com/sr/restaurants/kafana-boem

Адреса: Lava Tolstoja, tržni centar ATP, lokal 15, 18300 Pirot
WEB: https://www.boem.rs/
Phone: +381 (0) 1 032 1568</description>
      <Point><coordinates>22.5806969631076,43.155470820826</coordinates></Point>
  </Placemark>
  <Placemark>
	<name>KAFANA KALENIĆ</name>
	<description>Kafana Kalenić je autentičan kutak tradicije u blizini Kalenića, jedne od najživopisnijih pijaca u Beogradu. Posebna atmosfera još uvek odražava stari puls grada koji osećaju gosti svih generacija. Posebno je zadovoljstvo ovde popiti jutarnju kafu uz čašicu dobre rakije i starinsko listanje novina. Nezaboravan je i žamor gostiju u vreme ručka ili večere. Na meniju su bogata predjela – sirevi, domaći kajmak, proja i ajvar samo su neki od specijaliteta koji se meze pre glavnog obroka. Kada je reč o glavnom jelu, postoji dnevna ponuda kuvanih jela kao što su punjene paprike, sarma ili gulaš, a za ljubitelje roštilja i mesa tu su sočni ćevapi i pljeskavice ili čuvena Karađorđeva.
https://rs.gaultmillau.com/sr/restaurants/kafana-kaleni%C4%86

Адреса: Mileševska 2, 11000 Beograd
Phone: +381 11 245 0666</description>
      <Point><coordinates>20.4760181,44.8014063,0</coordinates></Point>
  </Placemark>
  <Placemark>
	<name>KAFANA KOD RAJKA</name>
	<description>U srcu Niša nalazi se kafana kod Rajka u kojoj je roštilj glavna zvezda menija koji počinje od sočnih ćevapa i pljeskavica, pa preko aromatičnih kobasica do neodoljivih uštipaka i rebaraca na kajmaku. Kao uvod preporučujemo pohovani kačkavalj ili čuveni sir škripavac. Uz ove ukusne zalogaje obavezno probajte albansku salatu, jedinstvenu u ovim krajevima, koja se sastoji od hleba začinjenog alevom paprikom i uljem. Tokom hladnijih meseci tu su kuvana jela koja će vas zagrejati – teleća čorba, pasulj ili mućkalica. Uz domaće pivo, rakiju ili vino ovo je idealno mesto za skupljanje snage posle obilaska grada. A uz kafu odlično idu orasnice ili palačinke.
https://rs.gaultmillau.com/sr/restaurants/kafana-kod-rajka

Адреса: Kopitareva bb, 18000 Niš
WEB: https://kafanakodrajka.rs
Phone: +381 64 900 1113</description>
      <Point><coordinates>21.8960166317968,43.317855433175</coordinates></Point>
  </Placemark>
  <Placemark>
	<name>KAFANA SUVOBOR</name>
	<description>Kafana Suvobor čuva duh i ukuse starog Beograda. Tradicionalni karirani stolnjaci i tamni tonovi drveta stvaraju atmosferu za uživanje u autentičnoj srpskoj kuhinji. Zvezda doručka je domaća gibanica koja se priprema po porudžbini, ali vredi sačekati pola sata! Na sto stiže vruća, mirisna i hrskava. Za predjelo Suvobor nudi duvan čvarke, projice, kajmak, sir i pohovane paprike punjene sirom. Glavna jela su kafanski klasici, od roštilja do širokog izbora kuvanih jela – gulaš, sarma, musaka ili bogata porcija zapečenih mlinaca sa dimljenom butkicom. Za kraj, uz domaću kafu, slatkiši ostaju verni tradiciji – srneća leđa, urmašice ili lenja pita zatvaraju gastronomski krug Suvobora.
https://rs.gaultmillau.com/sr/restaurants/kafana-suvobor

Адреса: Kralja Petra 70, 11000 Beograd
WEB: https://cevapi.rs/
Phone: +381 (0) 6 970 5604</description>
      <Point><coordinates>20.4581223,44.8219432,0</coordinates></Point>
  </Placemark>
  <Placemark>
	<name>KAFANA „?“</name>
	<description>Sa sto godina radnog staža ovo je najstarija kafana u Beogradu. Iz bašte se pruža pogled na Sabornu crkvu, a unutrašnjost oslikava duh starih vremena. Na jelovniku su tradicionalni srpski specijaliteti poput prebranca i punjenih paprika, sočnih ćevapa i pljeskavica, a tu su i jela sa čuvenim srpskim kiselim kupusom, od sarmi do svadbarskog kupusa. Uz sva jela dodatni užitak su vruće domaće lepinje, koje pun ukus dobijaju uz malo kajmaka. Za otvaranje apetita tu su domaće rakije, a kafa pripremljena na tradicionalan način odlično ide uz starinske slatkiše kao što su orasnice, pite ili knedle. Rustični enterijer sa niskim drvenim stolovima doprinosi autentičnom doživljaju prave srpske kafane.
https://rs.gaultmillau.com/sr/restaurants/kafana-znak-pitanja

Адреса: Kralja Petra 6, 11000 Beograd
WEB: https://www.znakpitanja.rs/
Phone: +381 11 263 5421</description>
      <Point><coordinates>20.45256,44.817672,0</coordinates></Point>
  </Placemark>
  <Placemark>
	<name>KAFANICA POD LOZOM</name>
	<description>Zemunska Kafanica pod Lozom je prava riznica tradicionalnih ukusa, što najbolje prezentuju ljubazni konobari. Kao uvod za preporuku je bogata daska sa mariniranim jezikom, paštetom od čvaraka, pihtijama, sirom, ukusnim lepinjicama u ulju i začinima, te kiselim kupusom.Među glavnim jelima ističu se savršeno sočne brizle, crevca na žaru, jareće sarmice ili, ako imate sreće da posetite u pravo vreme, kokoreč. Neizostavno jelo sa zanimljivom pričom je Čorbadžijska mandža, staro preko 200 godina. U Kafanici pod Lozom gosti se dočekuju kao prijatelji, što je još jedan od razloga zašto je uvek puna. Uz ukusne zalogaje i toplo gostoprimstvo ovde se lepo nahrane i telo i duša.
https://rs.gaultmillau.com/sr/restaurants/kafanica-pod-lozom

Дани затварања: Понедељак
Адреса: Hercegovačka 31e, 11080 Beograd
WEB: https://kafanapodlozom78.rs/
Phone: +381 60 130 3101</description>
      <Point><coordinates>20.383785,44.837532,0</coordinates></Point>
  </Placemark>
  <Placemark>
	<name>KAFE POSLASTIČARNICA FINI</name>
	<description>Elegantna poslastičarnica u mirnoj dorćolskoj ulici oaza je za sve ljubitelje finih poslastica i autentičnih ukusa evropskog poslastičarstva. U ponudi je raskošan izbor delicija inspirisanih francuskom tradicijom. Samo makaronsi ovde imaju više od 20 ukusa i oblika, slede ih kroasani, kremasti ekleri i pariz brest, tart sa limunom ili čokoladom i franžipan... Osim slatkog putovanja kroz Francusku, u ponudi su i evropske torte – saher ili doboš, pite i keksići, kao i kolači bez glutena, te veganske poslastice. Za one koji preferiraju slaniše za preporuku su slana peciva, kiš ili fokača. Pažljivo odabrani detalji stvaraju prijatnu atmosferu, a tokom toplijih dana bašta dopunjava uživanje u kafi i poslasticama.
https://rs.gaultmillau.com/sr/restaurants/fini-fini

Адреса: Svetozara Miletića 7, 11000 Beograd
WEB: https://fini.rs
Phone: +381 (0) 6 546 5821</description>
      <Point><coordinates>20.471464,44.820692,0</coordinates></Point>
  </Placemark>
  <Placemark>
	<name>KAFE POSLASTIČARNICA MOSKVA</name>
	<description>Kultna poslastičarnica je oduvek bila sinonim za eleganciju i tradiciju. Od početka 20. veka do danas ovo je mesto kojem se Beograđani i gosti grada uvek vraćaju. Uz kafu i kolače prija i pogled na Terazije. Ulazak u poslastičarnicu je skok kroz vreme jer je enterijer sačuvao autentičnost secesijskog stila, sa prefinjenim detaljima, mermerom, impozantnim lusterima i koncertnim klavirom. U ponudi su tradicionalne poslastice – palačinke, sitni kolači, baklave, žito ili kesten sa šlagom... Uz čuveni Moskva šnit, koji je decenijama simbol ovog mesta, kao dokaz da poslastičari idu u korak s vremenom, tu su i moderni deserti inspirisani najnovijim svetskim trendovima, kao i veganske i sirove poslastice.
https://rs.gaultmillau.com/sr/restaurants/poslasti%C4%8Carnica-hotela-moskva

Адреса: Terazije 20, 11000 Beograd
WEB: https://hotelmoskva.rs/sr/ poslasticarnica
Phone: +381 (0) 6 368 2838</description>
      <Point><coordinates>20.4606573,44.8130015,0</coordinates></Point>
  </Placemark>
  <Placemark>
	<name>KAFE RESTORAN MAŠA</name>
	<description>U srcu Novog Sada, u glavnoj ulici, restoran Maša nudi više od običnog obroka i mesto je okupljanja gostiju svih generacija. Sa baštom na samom šetalištu i skrivenom unutrašnjom baštom, velikim unutrašnjim prostorom koji je inspirisan srednjovekovnim jedrenjakom, Maša je posebna u svako doba dana. Doručak je pravo bogatstvo ukusa – od različitih vrsta kajgana do francuskog ili engleskog doručka. Ako žudite za obrokom koji će vas zasititi, Maša nudi moćne dry-aged burgere, burger sa cepkanom junetinom, raznovrsne obrok salate, sočne pice, italijanske testenine, ukusan roštilj, sve do posnih i vegetarijanskih jela. Restoran je prepoznat i po impresivnoj ponudi jedinstvenih deserata, od kolača sa belgijskom čokoladom, preko pita, baklava do voćnih kupova i palačinki.
https://rs.gaultmillau.com/sr/restaurants/masa-%E2%80%93-kafe-restoran

Адреса: Zmaj Jovina 4, 21000 Novi Sad
WEB: https://www.masha.rs/
Phone: +381 (0) 2 145 1241</description>
      <Point><coordinates>19.8465379,45.2557476,0</coordinates></Point>
  </Placemark>
  <Placemark>
	<name>KLUB KOŠUTNJAK</name>
	<description>Jedno od retkih mesta u glavnom gradu sa znalački pripremljenim mesom divljači svakako je Klub Košutnjak. Okružen zelenilom, salepom natkrivenom baštom, udaljen od saobraćaja i gužve, ovaj restoran pruža idiličan osećaj boravka u prirodi, dok je unutrašnjideo klasično uređen. Lovačka pašteta i krepka supa od fazana preporuka su za početak, a sugerišemo da nadalje ostanete na ovom tragu, te probate pikantne lovačke kobasice ili pak intrigantna jela sa mesom divlje svinje ili jelena, uz karakterističnu lovačku garnituru. Na jelovniku su i gulaš, izdašna Karađorđeva, dobri medaljoni sa pečurkama, te uobičajen nacionalni repertoar sa roštilja. Salate su sezonske, a usluga je ’stara škola’. Na vinskoj karti su etikete izSrbije, a od poslastica domaće pite (višnja, jabuka) i pita sa lešnicima servirana uz kuglu sladoleda i šlaga.
https://rs.gaultmillau.com/sr/restaurants/restoran-klub-kosutnjak

Главни кувар: Smilja Kelj
Дани затварања: Понедељак
Адреса: Pere Velimirovića 1, 11030 Beograd
WEB: https://srbijasume.rs/restoran-klub-kosutnjak/
Phone: +381 11 266 1344</description>
      <Point><coordinates>20.448105,44.758436,0</coordinates></Point>
  </Placemark>
  <Placemark>
	<name>KOD BORE SEDLARI</name>
	<description>Ne može se proći kroz Valjevo i Sedlare, a ne svratiti kod Bore na roštilj. Reč je o srpskoj kafani sa posebnim renomeom, što potvrđuju i uvek popunjeni kapaciteti. Da prostor nije skoro renoviran, duh tradicije, počev od iskusnih konobara do načina posluživanja i jednostavnog menija, sigurno bi nas kompletno vratio u neka lepša, stara vremena. Sočni ukusi se samo nižu, bilo da se krene sa svinjskim ražnjićima, krmenadlom, kobasicom, bilo sa zaštitnim znacima kafane – živom pljeskavicom od junećeg mesa ili onom zvanom advokatska, sa lukom i ljutom paprikom. Obrok upotpunite nekom salatom, zalijte domaćom ljutom rakijom i zaokružite palačinkama.
https://rs.gaultmillau.com/sr/restaurants/sedlari-kod-bore

Дани затварања: недеља
Адреса: Birčaninova 63, 14000 Valjevo
Phone: +381 14 351 0900</description>
      <Point><coordinates>19.8650530198981,44.2582607509965</coordinates></Point>
  </Placemark>
  <Placemark>
	<name>KOD ĆIRIMIDŽIJU</name>
	<description>Kafanica smeštena u selu Kruševica ostaje u samom vrhu srpske ponude bordejnovski orijentisanih gastro-ezoterija. Svi vi kojima je prva asocijacija na leskovački kraj roštilj, vreme je da proširite vidike i prepustite se jednom novom iskustvu otvorenog uma. Dobro došli u kafanu pored puta ka Vlasinskom jezeru, u kojoj se pripremaju odlična morska i rečna riba, kao i izuzetni gambori. Pored kvalitetnog sezonskog paradajza i vrućeg hleba, pažnju posvećujemo njihovom najpopularnijem specijalitetu – grilovanim ili pohovanim gamborima koji stižu uz salatu od krompira ili neku vrstu ajoli namaza. Cene morskih plodova su beogradske, a kvalitet pripreme je izuzetan.
https://rs.gaultmillau.com/sr/restaurants/kod-%C4%86irimidziju

Дани затварања: недеља
Адреса: Kruševica bb, 16210 Vlasotince, Leskovac
Phone: +381 (0) 6 342 0455</description>
      <Point><coordinates>22.1926910572196,42.9810910144164</coordinates></Point>
  </Placemark>
  <Placemark>
	<name>KOLIBA KOD MILUNKE</name>
	<description>Konoba Kod Milunke dosledno se drži nacionalnog repertoara. Topla preporuka je da baš ovde doručkujete jer služe čuvene lepinje u nekoliko verzija, bogat Milunkin doručak, uštipke sa kajmakom i kačamak od belog brašna. Od kuvanih jela pažnju privlače zlatiborska mućkalica, gulaš i sarma, pasulj i svadbarski kupus, a potom sledi podugačka lista specijaliteta sa roštilja. Kao posebna ponuda izdvojeni su teleća rebarca i dinstana teletina, pileća frulica i ćureći medaljoni u sosu od sireva, šumareva i Karađorđeva šnicla. Čašica rakije podrazumeva se na početku obroka, tokom doručka kiselo mleko, a uz ručak i večeru neko od srpskih vina. Za kraj baklava, pita sa višnjama ili palačinke.
https://rs.gaultmillau.com/sr/restaurants/koliba-kod-milunke

Адреса: Obudovica bb, 31243 Zlatibor
WEB: https://kolibakodmilunke.rs/
Phone: +381 (0) 3 184 1638</description>
      <Point><coordinates>19.6920006744035,43.7245622885285</coordinates></Point>
  </Placemark>
  <Placemark>
	<name>KOMBINAT</name>
	<description>Kombinat je posvećen doručku kao savršenom obroku za početak radnog dana, pa u ponudi ima kremaste kajgane, sočne prženice i ukusne sendviče. Od sedam izjutra tu su i već pripremljeni obroci, kaše i peciva za poneti. I ostale sekcije jelovnika pružaju veliki izbor – obrok salate spajaju meso, povrće, orašaste plodove i osvežavajuće dresinge, a za preporuku su sezonski potaži i jela inspirisana internacionalnim ukusima sa mesom i ribom, kao i testenine i vege opcije. Posebna pažnja posvećena je avokadu, koji se kreativno kombinuje u jelima i osvežavajućim napicima. U slatkom delu Kombinat pruža neodoljive kombinacije voća, muslija i jogurta, bečke štrudle, kolače sa šargarepom, jabukom ili čokoladom, kao i fine tartove. Prostrana i udobna bašta restorana savršena je za uživanje tokom lepih dana.
https://rs.gaultmillau.com/sr/restaurants/kombinat

Адреса: Bulevar Mihajla Pupina 5, 21000 Novi Sad
WEB: https://www.kombinatfood.rs/
Phone: +381 21 662 2266</description>
      <Point><coordinates>19.845907,45.253763,0</coordinates></Point>
  </Placemark>
  <Placemark>
	<name>KOORDINATA STREET RESTORAN</name>
	<description>Jedinstven lokal autorske kuhinje nalazi se u jednom od prolaza Zemunske pijace. U Koordinati se veoma pažljivo osmišljavaju jela koja prate sezone. Osnova su sveže namirnice, a zimnicu i deo svežih proizvoda proizvode sami. U svakom jedinstvenom i nezaboravnom zalogaju oseća se ljubav prema svakom aspektu pripreme i serviranja hrane. Jelo koje gosti hvale i koje je uvek na meniju je pileća džigerica inspirisana legendarnim šefom Entonijem Bordejnom, a služi se sa fantastičnim domaćim brioš hlebom. U zavisnosti od sezone, tu su i lazanje sa domaćim testom, fokača sa ruzmarinom i belim lukom, pačetina, hobotnica, domaći sladoled i kolači inspirisani detinjstvom. Uz hranu, posebna pažnja je posvećena vinskoj listi.
https://rs.gaultmillau.com/sr/restaurants/koordinata

Дани затварања: Понедељак, недеља
Адреса: Masarikov trg 17, Zemunska pijaca, 11080 Beograd
Phone: +381 64 593 9352</description>
      <Point><coordinates>20.4139325013496,44.8452101215928</coordinates></Point>
  </Placemark>
  <Placemark>
	<name>KRALJEV ČARDAK</name>
	<description>Kad želite nekom da se pohvalite poznavanjem dobrih mesta za klopu u Pirotu, obavezno ćete pomenuti Kraljev čardak. Nalazi se u centralnoj zoni grada i čuven je po kvalitetu svoje roštiljske ponude. Prijatna atmosfera i ušuškana bašta u kojoj ćete uživati u toplijim mesecima pravi su izbor za gastronomski užitak koji, kao i uvek u Pirotu, kreće lokalnim specijalitetima – pirotska peglana kobasica, đubek, ono što Piroćanci zovu salatice, pa polako prelazi na uštipke, seosku sušenicu, razne đakonije grilovane u maramici – od pljeskavice do svinjskog filea i pletenice. Dobra rakijica na početku, gemišt sa rozeom po pirotski, pa na kraju orasnica ili tre leće da se zasladite.
https://rs.gaultmillau.com/sr/restaurants/kraljev-%C4%8Cardak

Адреса: Nikole Pašića 35, 18300 Pirot
WEB: https://kraljev-cardak.ls.rs/rs/
Phone: +381 (0) 1 034 5975</description>
      <Point><coordinates>22.5889486621695,43.1613201297936</coordinates></Point>
  </Placemark>
  <Placemark>
	<name>KRIVINA</name>
	<description>Krivina nije samo vinski bar već je i prava oaza za hedoniste. Postavljanjem visokih standarda u promociji vinske i rakijske kulture, ovaj prostor je postao mesto okupljanja zajednice ljubitelja dobrih ukusa. Iskusni somelijeri posvećeni su prezentaciji impresivnog asortimana pića. Sa više od 500 vrsta vina i stotinama etiketa rakija i drugih žestokih pića, ovde će svaki ljubitelj pronaći nešto po svom ukusu. I, ono što je posebno, ovde možete da probate gotovo sve što je u ponudi. Osim vina i rakija, u ponudi su i artizanske čokolade, piva i originalni duvanski proizvodi, kao i prateća oprema. Ovde se razume i ceni hedonizam u svakom smislu, pa je Krivina jedinstveno mesto gde se prijatno osećaju i oni koji tek ulaze u svet vina i rakije i iskusni poznavaoci.
https://rs.gaultmillau.com/sr/restaurants/krivina

Адреса: Sremska 9, 21000 Novi Sad
WEB: https://krivina.rs/
Phone: +381 21 271 0120</description>
      <Point><coordinates>19.8429306,45.2489982,0</coordinates></Point>
  </Placemark>
  <Placemark>
	<name>KRČMA GAJ</name>
	<description>Izdvojenost od vreve turista daju čar ovom etno-restoranu. Sa pogledom na zlatiborske pejzaže ovde se jede odlična domaća hrana sa specijalitetima ovog kraja. Jutarnji i prepodnevni časovi rezervisani su za obilan doručak uz čuvenu lepinju u svim verzijama, sezonske pite, kačamak i poparu. Kad god da dođete, ne propustite uštipke od heljde, koji se u slanoj verziji serviraju sa sirom i kajmakom, a u slatkoj sa medom i aronijom. Domaća jela okosnica su jelovnika, od čorbice od zelja, preko kobasica do piletine uz sezonske salate, a u slatkom delu orasnice i pite sa jabukama i višnjama. Ambijent i okruženje su autentični, što prija posle urbanizovanog centralnog dela Zlatibora.
https://rs.gaultmillau.com/sr/restaurants/kr%C4%8Cma-gaj

Адреса: Gajevi 70, 31315 Zlatibor
WEB: https://www.krcmagajzlatibor.rs/
Phone: +381 31 384 1962</description>
      <Point><coordinates>19.7178580963805,43.7075871509659</coordinates></Point>
  </Placemark>
  <Placemark>
	<name>KUĆA MALA</name>
	<description>Skrivena u jednom pasažu u centru Novog Sada, ova picerija domaćinskom atmosferom opravdava svoj naziv. Unikatan enterijer privlači pažnju, a bašta je savršena za uživanje u bogatom doručku. Autentičnost se ogleda i kroz ponudu od skoro 30 pica sa neobičnim imenima i najrazličitijim sastojcima. Pica koja nosi ime lokala, sa čak šest različitih suvomesnatih proizvoda, predstavlja pravu gozbu! Originalnost njihovih pica dolazi do izražaja kroz korišćenje sastojaka poput kikirikija, suvih šljiva i oraha, ananasa, putera od bundeve ili krušaka. Kuća mala nudi i bogate obrok salate, ćufte, lazanje i paste. Desertni meni oživljava tradiciju Vojvodine kroz gomboce, knedle od krompirovog testa sa nadevom od šljiva, pite sa voćem i sočne palačinke.
https://rs.gaultmillau.com/sr/restaurants/ku%C4%86a-mala

Адреса: Dunavska 17, 21000 Novi Sad
WEB: https://kucamalanovisad.business.site/?utm_source=gmb&amp;utm_medium=referral
Phone: +381 21 301 5693</description>
      <Point><coordinates>19.8496862,45.2572306,0</coordinates></Point>
  </Placemark>
  <Placemark>
	<name>LOFT DOWNTOWN</name>
	<description>Loft je mesto u kome se nude kvalitetna kafa i ukusna hrana, bilo da je u pitanju brzi doručak, bilo opuštajući ručak ili večernji izlazak. Na meniju je sve što je potrebno za početak ili kraj dana – od specijalne kafe koja savršeno ide uz belgijske mirisne vafle, kolač sa kestenom ili tortu sa malinama i kokosom, do slanih zalogaja koji se slažu uz njihovo craft pivo. Sveža i fina peciva dostupna su čitavog dana, a raznolik je izbor za ručak ili večeru. Od kremastog rižota sa piletinom i povrćem do sočnog mariniranog ramsteka ili hranljivih činija sa povrćem, žitaricama, dresingom, te opcijama sa piletinom ili falafelom. U Loftu možete iznajmiti bicikl, a vi birajte da li ćete se osvežiti i okrepiti pre ili posle vožnje.
https://rs.gaultmillau.com/sr/restaurants/loft-coffee---food-bar

Адреса: Njegoševa 2, 21000 Novi Sad
WEB: https://loftcafe.rs/
Phone: +381 60 070 1171</description>
      <Point><coordinates>19.8449882,45.255636,0</coordinates></Point>
  </Placemark>
  <Placemark>
	<name>LOTIKA</name>
	<description>U okviru turističko-kinematografskog kompleksa Drvengrad nalazi se i nekoliko ugostiteljskih objekata neobičnih imena pozajmljenih iz dela Ive Andrića. Jedan od njih je i nacionalni restoran Lotika, rustičnog enterijera i zidova oslikanih motivima tuče u seoskoj kafani. Ovde sa roštilja stižu ukusni ćevapi i sudžukice, kobasice, servirani u somunu, kao i ražnjići, pljeskavica i teleći kotleti. U zemljanoj posudi služe vrlo dobru mućkalicu sa kuglom kajmaka, a kao specijalitete bele i crne bubrege, brizle i jetru, dok salate i povrće dolaze sa okolnih njiva. Dobra domaća rakija i lepo domaće vino skladno prate jela iz domaće kujne, skladno se nadovezujući na originalno etno- okruženje.
https://rs.gaultmillau.com/sr/restaurants/lotika

Адреса: Drvengrad, Mećavnik 31243 Mokra Gora
WEB: https://mecavnik.info/restorani/nacionalni-restoran-lotika/
Phone: +381 (0) 3 180 0686</description>
      <Point><coordinates>19.5079436234687,43.7958014027958</coordinates></Point>
  </Placemark>
  <Placemark>
	<name>LOVAČKI DOM</name>
	<description>Ukoliko želite da se izolujte od užurbane gradske sredine, te da počastite svoja čula ukusima odlično spremljene divljači i drugih specijaliteta, uputite se na ušće reka Obnice i Jablanice u restoran Lovački dom. Porodična tradicija ugostiteljstva duža od 20 godina, sveži sastojci i priprema na dnevnom nivou garant su uživanja koje vas čeka. Pored standardnih jela sa roštilja i po porudžbini, restoran je čuven po lovačkim specijalitetima kao što su srneći i juneći gulaš, medaljoni od divljači, zakuska Lovci ili pak lovačka šarenica. Za preporuku je i dobar izbor rečene ribe, u prvom redu dimljeni šaran i fileti pastrmke. Ostavite mesta i za neku poslasticu i čašu-dve domaćeg vina.
https://rs.gaultmillau.com/sr/restaurants/restoran-lova%C4%8Cki-dom

Дани затварања: недеља
Адреса: Majora Ilića bb, 14000 Valjevo
WEB: https://restoranlovackidom.co.rs/
Phone: +381 60 721 7201</description>
      <Point><coordinates>19.8704686475623,44.2623522217851</coordinates></Point>
  </Placemark>
  <Placemark>
	<name>MAJSTOR I MARGARITA</name>
	<description>U imenu lokala su dva aduta uspešne picerije – dobar pica majstor i dobra pica margarita. Pica po napolitanskoj recepturi već nekoliko godina zaredom nosi titulu 50 najboljih pica u Evropi. Najpopularnije su varijacije margarite, a zatim nesvakidašnja mortadella e pistacchi, sa pestom od pistaća, provolone sirom, mortadelom, bosiljkom i lomljenim pistaćima koji su divan kontrast mekom testu. Ćija je pica u kojoj je glavna zvezda čuveni pirotski kačkavalj pravljen po tradicionalnoj recepturi, a za savršenu pikantnost tu je pica Diavola sa polusuvom kobasicom ventricina. Pored pica, tu su i potaži, sendviči i salate, a na karti pića se ističu lokalni proizvođači piva, rakije, džina i vina.
https://rs.gaultmillau.com/sr/restaurants/pizzeria-majstor-i-margarita

Адреса: Vuka Karadžića 12, 11000 Beograd
WEB: https://majstorimargarita.rs/
Phone: +381 60 480 8621</description>
      <Point><coordinates>20.455506,44.817605,0</coordinates></Point>
  </Placemark>
  <Placemark>
	<name>MANDARINA CAKE SHOP</name>
	<description>Ovde mandarina nije voćka, već radionica koja stalno pomera granice slatkih kreacija. Porodična tradicija, vrhunska veština i nezaustavljiva kreativnost poslastičara svakog jutra pripremaju kroasane sa slanim i slatkim punjenjem. Glavne zvezde su elegantni kolači sa bogatim kremom i sočnim sezonskim ili egzotičnim voćem. Dekadentan Gotham Twist je neodoljivo penušavi mus sa lešnicima, Mille Feuille ima sezonske varijacije, a VeGe kolač savršeno kombinuje lešnike, malinu i čokoladu. Tokom leta u ponudi je i nekoliko vrsta sladoleda neobičnih i osvežavajućih ukusa. Kao suvenir ili poklon tu su i atraktivno dizajnirana pakovanja keksića, pralina i čoko-tabli sa posebnim Mandarina ukusima.
https://rs.gaultmillau.com/sr/restaurants/poslasti%C4%8Carnica-mandarina

Адреса: Grčanička 16, 11000 Beograd
WEB: https://mandarinacakeshop.rs/en/
Phone: +381 60 613 6124</description>
      <Point><coordinates>20.4544261711276,44.8175365100124</coordinates></Point>
  </Placemark>
  <Placemark>
	<name>MEHURIĆ CHAMPAGNE&amp;BAR</name>
	<description>Ovaj bar posebnim čine zajednica koja se ovde okuplja i dobra atmosfera. Mehurić nudi neverovatan izbor šampanjaca i penušavih vina, bez obzira na to da li ste ljubitelj klasičnog šampanjca iz Francuske, italijanskog proseka ili penušavog vina iz lokalnih vinarija, ovde ćete pronaći savršeno piće. Uz to savršeno ide zanimljiv izbor zalogaja i jela iz obližnjih restorana. U Mehuriću vina možete i kupiti, uz prateću opremu i profesionalne savete koji će vam pomoći da odaberete savršenu bocu. Ako ste raspoloženi za življu atmosferu, pravo mesto za uživanje u vinskim mehurićima i muzici je Disco pijaca, kada ovo postaje nezaobilazno odredište za ljubitelje dobrog provoda.
https://rs.gaultmillau.com/sr/restaurants/mehuri%C4%86-champagne-bar

Дани затварања: Понедељак
Адреса: Ilije Garašanina 5a, Palilulska pijaca lok. 45, 11000 Beograd</description>
      <Point><coordinates>20.4713439435103,44.8122341657928</coordinates></Point>
  </Placemark>
  <Placemark>
	<name>MESARA MORAVA – MEAT CONCEPT STORE</name>
	<description>Lokal smešten na Palilulskoj pijaci predstavlja oazu za ljubitelje kvalitetnog mesa i autentičnih ukusa. U Moravi se sa pažnjom pripremaju različiti komadi mesa. Od nezaobilaznih ćevapa po staroj recepturi koji stižu u mekoj lepinji, uz obavezne priloge – kremasti kajmak i crni luk. Tu su i dry aged T-bone, juneći karpačo, a na jelovniku se ističu i specijaliteti poput juneće dijafragme i koske punjene tartar biftekom. Od priloga preporučujemo palentu ili pomfrit sa tartufima. Uz sjajnu hranu svi zalogaji se ovde savršeno uparuju sa probranim vinima. Posebno vesela atmosfera vlada tokom specijalnih događaja poput Disco Pijace, koji prijatno dopunjuju i oplemenjuju uživanje u hrani i piću.
https://rs.gaultmillau.com/sr/restaurants/mesara-morava-%E2%80%93-meat-concept-store

Адреса: Ilije Garašanina 5–1, Palilulska pijaca, 11000 Beograd
WEB: https://www.mesaramorava.rs
Phone: +381 11 323 6201</description>
      <Point><coordinates>20.4722412274393,44.8114399035072</coordinates></Point>
  </Placemark>
  <Placemark>
	<name>MIAMIAM RESTAURANT&amp;CATERING</name>
	<description>Miamiam se nalazi samo dva minuta od Kalenić pijace i nudi autentičnu indijsku hranu koja predstavlja različite regione, a posvećeno osoblje je tu da vam pomogne u odabiru. Glavna karakteristika menija su zanimljiva i autentična jela koja spajaju najbolje od evropske i indijske kuhinje. Za doručak su u ponudi omleti, avokado tost, a naš predlog je da probate uštipke od povrća sa humusom od borovnica. Za glavna jela tu su različite vrste karija, od vegetarijanskih do opcija sa mesom, daal, birjani, uz koje se slažu roti, basmati pirinač ili sezonski čatniji sa hrskavim hlebom. Uz pikantne zalogaje prija domaća indijska limunada koja se pravi sa soda vodom i pireom od maline, uz dašak soli.
https://rs.gaultmillau.com/sr/restaurants/miamiam

Дани затварања: Понедељак
Адреса: Kursulina 39, 11000 Beograd
Phone: +381 65 280 6565</description>
      <Point><coordinates>20.474872,44.801374,0</coordinates></Point>
  </Placemark>
  <Placemark>
	<name>MIG - MARGHERITA &amp; GELATO</name>
	<description>MIG je mesto gde se uživa u napolitanskom stilu pice, obrok salatama, sendvičima i kremastom italijanskom sladoledu. U modernom enterijeru centralni deo je posvećen pripremi testa i filovanju pica i sendviča. Margarita pica je kraljica, ali su popularne i inovativne kombinacije poput Mortadele i pistaća, gde se pistaći različitih tekstura savršeno spajaju sa mocarelom i mortadelom, kao i bogata pica Tartufata. Baza sendviča je svež i mirisan hleb koji se uparuje sa najkvalitetnijim srpskim i italijanskim sirevima, te suvomesnatim proizvodima, a kombinacije možete i sami da kreirate. Za savršen kraj obroka kremasti italijanski sladoled, rikota, malina i pistaći, ferero ili badem smokva.
https://rs.gaultmillau.com/sr/restaurants/mig---margherita---gelato

Адреса: Trešnjinog cveta 1a, 11070 Novi Beograd
Phone: +381 66 865 1313</description>
      <Point><coordinates>20.4174055,44.8242239,0</coordinates></Point>
  </Placemark>
  <Placemark>
	<name>NIŠLIJSKA MEHANA</name>
	<description>I posle tri decenije postojanja ovo mesto nastavlja da neguje gastronomsku tradiciju juga Srbije. Na meniju su obavezni pečenje ispod sača i roštilj, a poseban doživljaj je degustiranje starih srpskih specijaliteta. Probajte belmuž sa sirom i kukuruznim brašnom, sukane gibanice, pohovane škembiće ili mozak, brizle i kavurme. Ne propustite spržu, jedinstveno jelo koje spaja čvarke, meso sa svinjske glave, suvu papriku i praziluk. U kategoriji glavnih jela tu su i specijaliteti iz zemljanih posuda – podvarak s mesom i svadbarski kupus. Kad dođe vreme za slatki zalogaj, tradicija i dalje igra glavnu ulogu. Salčići, slatke pite, tufahije i palačinke vraćaju u slađu prošlost.
https://rs.gaultmillau.com/sr/restaurants/nislijska-mehana

Адреса: Kralja Stefana Prvovenčanog 22, 18000 Niš
WEB: https://nislijskamehana.rs
Phone: +381 (0) 1 851 1111</description>
      <Point><coordinates>21.9026919913753,43.322671667909</coordinates></Point>
  </Placemark>
  <Placemark>
	<name>O BISTRO DELICE</name>
	<description>Delice je šarmantni francuski vinski bar koji se može pohvaliti impresivnim izborom od preko 300 etiketa vina iz Francuske i i prodavnicom delikatesa. U ponudi su i vina iz Srbije, te organska i biodinamička vina. Ovde ćete pronaći i bogat izbor francuskih sireva, slanih i slatkih namaza, pašteta i drugih delikatese koji fino prate vina. Ljubazno i profesionalno osoblje je tu da preporuči savršene kombinacije. Svake nedelje u ponudi je nova lista vina na čašu. Lokal je podeljen na deo za degustaciju i deo gde su, pored vina, izložene francuske delicije, počev od namaza od školjki Sveti Jakov, rijeta od tune i palačinki ili smokvi u sirupu od Armanjaka.
https://rs.gaultmillau.com/sr/restaurants/o-bistro-delice

Адреса: Gospodar Jovanova 47, 11000 Beograd
Phone: +381 11 423 6400</description>
      <Point><coordinates>20.461272,44.820912,0</coordinates></Point>
  </Placemark>
  <Placemark>
	<name>ORGANSKI PODRUM</name>
	<description>Na ovom mestu sve je u slavu vina koja nose pečat organskog uzgoja – vina lokalnih proizvođača, kao i vina regiona i sveta. Bogatstvo ponude odražava se kroz više od sto različitih etiketa, crvenih, belih, roze, amber, desertnih i penušavih vina. Svake nedelje se menja selekcija domaćih i stranih organskih vina koja su dostupna na čašu i uz koja idu fini zalogaji koji prate vinske note. Redovno se organizuju gostovanja poznatih vinara i degustacije vina, što posetiocima pruža mogućnost da zarone dublje u ovaj svet. Večernje degustacije prate zvuci džeza u okviru Jazz &amp; Natural Wine Session večeri.
https://rs.gaultmillau.com/sr/restaurants/organski-podrum

Адреса: Palmotićeva 27, 11000 Beograd
WEB: https://organskipodrum.com
Phone: +381 65 804 8840</description>
      <Point><coordinates>20.469306,44.814473,0</coordinates></Point>
  </Placemark>
  <Placemark>
	<name>PAMPOUR BAR</name>
	<description>Vinski bar Pampur je mesto gde se sa strašću i posvećenošću neguje vinska kultura. Smešten na uglu vračarskih ulica prostor i bašta odišu jedinstvenim šarmom. Sa impozantnom listom od 600 različitih etiketa i probranim izborom vina na čašu, uz uparivanje hrane i pića, u ovom malom vinskom univerzumu se lako prepušta uživanju. Prijatno osoblje stoji vam na raspolaganju da pomogne u odabiru etiketa koje se savršeno uklapaju sa vašim željama i raspoloženjem. Uz vinsku ponudu, bar nudi i veliki izbor žestokih pića, tompusa i cigara, čokolada i poklona za ljubitelje vina, kao i pažljivo pripremljen meni inspirisan ukusima Italije, Francuske i Srbije.
https://rs.gaultmillau.com/sr/restaurants/pampour-bar

Дани затварања: недеља
Адреса: Njegoševa 28, 11000 Beograd
WEB: https://pampur.rs/
Phone: +381 11 308 5569</description>
      <Point><coordinates>20.468866,44.803545,0</coordinates></Point>
  </Placemark>
  <Placemark>
	<name>PEKARA ŠULJAGA</name>
	<description>Kada su užički đaci pravili abecedu grada, vezujući za svako slovo najvažniji pojam, pod slovom Š se našao Šuljaga – pekarska radionica osnovana 1920. godine. Popularnost ove pekare prevazilazi okvire grada jer je u pitanju tvorac kulinarskog brenda nastalog 1953. godine – komplet lepinje ili lepinje sa sve. Magiju zalogaja stvara nekoliko jednostavnih sastojaka. Lepinja premazana kajmakom i jajetom, zapečena u starinskoj zidanoj peći podloženoj bukovim drvima, pa na kraju prelivena mešavinom jagnjećeg i svinjskog pretopa. Originalna receptura sačuvana je do danas, sjajan ukus i autentičan izgled objekta čine da se i ovaj atipičan reprezent popa ne sme preskočiti u preporuci.
https://rs.gaultmillau.com/sr/restaurants/pekara-suljaga

Дани затварања: недеља
Адреса: Petra Ćelovića 29, 31000 Užice
Phone: +381 (0) 3 151 1503</description>
      <Point><coordinates>19.840639370385,43.8550632946237</coordinates></Point>
  </Placemark>
  <Placemark>
	<name>PEČENJARA KOD BRANA</name>
	<description>Čačanski kraj, poznat po preduzetničkom duhu i kvalitetnom pečenju kao lokalnom gastro-specijalitetu, u kafani kod Brana najbolje kombinuje ove elemente i čini je nadaleko čuvenom. Dobro vođena porodična kafana sa domaćinskim dočekom, tradicionalnim uređenjem i jednostavnim jelovnikom kao glavnu stavku nudi odlično, uvek sveže i toplo praseće i jagnjeće pečenje. U ponudi su i salate, specijaliteti sa roštilja i odabrane poslastice. Ne propustite da probate i domaću selekciju suhomesnatih predjela kuće kao što su svinjska i goveđa pršuta, slanina... Dobra rakija daće dodatnu notu uživanja svakom zalogaju.
https://rs.gaultmillau.com/sr/restaurants/kod-brana

Адреса: Bulevar oslobodilaca Čačka 64, 32000 Čačak
WEB: http://www.kodbrana.com/index.html
Phone: +381 (0) 3 234 0195</description>
      <Point><coordinates>20.3228531362356,43.8818044310897</coordinates></Point>
  </Placemark>
  <Placemark>
	<name>PEČENJARA MALI HRAST</name>
	<description>Kada dolazite u Aranđelovac, pre nego što krenete na put, prvo rezervišite sto u ovoj pečenjari koja je nezaobilazna za sve gurmane. U suprotnom rizikujete da ostanete bez mesta. To je samo po sebi najava kvaliteta pečenja, tačnije otkošćenih prasećih bajadera koje se istovremeno tope i hrskaju u ustima. Zbog toga se ovde namenski dolazi. Pored prasetine, tu su i jagnjeće pečenje, jela sa roštilja i mekane domaće palačinke sa nadevom po želji. Dok ne stigne pečenje, apetit će otvoriti domaća rakija, a uz ručak prija neko od domaćih vina. U Mali hrast se gosti vraćaju i zbog ambijenta u kome se služe zalogaji za pamćenje.
https://rs.gaultmillau.com/sr/restaurants/pe%C4%8Cenjara-mali-hrast

Дани затварања: Понедељак
Адреса: Put 1.300 kaplara 107, 34000 Aranđelovac
Phone: +381 (0) 3 453 2820</description>
      <Point><coordinates>20.5216743650603,44.3277002847178</coordinates></Point>
  </Placemark>
  <Placemark>
	<name>PICERIJA MAMMA ROSSA</name>
	<description>Mama Rossa godinama uzburkava strasti gastronoma istraživača, pa morate da je posetite. Odskače kvalitetom pica, a najvrednije su one sa lokalnim karakterom. Iza ovih kreacija stoje Sonja i Zoran, autorski dvojac koji je osvojio mnogo nagrada. Na vama je da uživate u ukusima pice sa staroplaninskom jagnjetinom kuvanom u vinu, sa kaparima i inćunima, ili u orijentalnoj verziji sa jagnjetinom na nadevu od patlidžana. Slaviti lokalne proizvode i staviti ih na gastro-mapu je svetski trend koji ističe autentičnost lokaliteta, a ova ekipa je to shvatila. Zato ćete ovde naći i pice sa peglanom kobasicom, pirotskim kačkavaljem i lokalnim tartufima. Jedimo lokalno, sezonski i ješćemo kvalitetno!
https://rs.gaultmillau.com/sr/restaurants/picerija-mamma-rossa

Дани затварања: Понедељак
Адреса: Lava Tolstoja p+9/2, 18300 Pirot
Phone: +381 (0) 1 034 6618</description>
      <Point><coordinates>22.5819641084023,43.1559506178938</coordinates></Point>
  </Placemark>
  <Placemark>
	<name>PIETRA PIZZERIA &amp; COCKTAIL BAR</name>
	<description>Ovaj lokal zaista briljira u kategorijama pica i koktela. Pica majstori su višestruko nagrađivani, a posvećenost napolitanskoj pici se ogleda kroz savršeno testo pripremljeno po originalnoj recepturi. Dan možete započeti kajganom na pica testu, a dalje izabrati od preko dvadeset posebno pripremljenih kombinacija pica. Od klasika tu su margarita i marinara ili dekadentna pica sa pršutom od mangulice, gorgonzolom i tartufima, a u ponudi je i vegetarijanska pica primavera sa artičokama. Poduža lista od 30 koktela takođe je pažljivo kreirana. Veneziano sa prosekom prati ukuse Italije, sa primesama egzotike je Jungle Bird, dok su predstavnici klasike Gin Tonic, Manhatan i Blody Mary.
https://rs.gaultmillau.com/sr/restaurants/pietra

Адреса: Kumanovska 6, 11000 Beograd
WEB: https://pietra.rs/
Phone: +381 11 690 2020</description>
      <Point><coordinates>20.473371,44.805274,0</coordinates></Point>
  </Placemark>
  <Placemark>
	<name>PIVNICA GUSAN</name>
	<description>Smeštena na nekoliko nivoa, u šarmantnom pasažu centra grada, pivnica Gusan odiše duhom tradicije. Domaćinska ponuda počinje već od doručka, ali ovu pivnicu izdvaja posvećenost domaćoj kuhinji. Svakog dana su u ponudi kuvana jela poput vojvođanskog gulaša sa rezancima, pa pravi domaćinski pasulj sa suvim mesom, a tu su i sarme, punjene paprike ili pržena džigerica. Za one koji vole stara kafanska jela tu su škembići ili nogice u saftu. Pored kuvanih jela, Gusan nudi širok izbor mesa sa roštilja, klasike poput Karađorđeve ili bečke šnicle, a tu su i veganska šnicla i vegetarijanska pljeskavica. U duhu vojvođanske tradicije zasladite se gombocama, palačinkama ili mirisnim jabukama u šlafroku.
https://rs.gaultmillau.com/sr/restaurants/pivnica-gusan

Адреса: Zmaj Jovina 4, 21000 Novi Sad
WEB: https://pivnicagusan.rs
Phone: +381 (0) 2 142 5570</description>
      <Point><coordinates>19.8468158,45.255508,0</coordinates></Point>
  </Placemark>
  <Placemark>
	<name>PIZZA ART</name>
	<description>U ćošku ljupkog malog lokala stoji impozantna pica peć na drva iz koje svako malo izlazi mirisna pica. Ljubazno osoblje će vas dočekati s osmehom i brzo uslužiti. Meni čini odabran broj pica, kao i art sendviči. Naravno, kvalitet testa dobru picu čini dobrom, a ovde zaista nema greške. U pitanju je pravo napolitansko testo, prhko i krckavo spolja, a nežno i mekano unutra. Mahom su to klasici poput Napolitane, quatro formaggi, peperone i diavole. Preporuka je da probate Reginu sa bogatim slojem topljene mocarele, rukolom, pršutom, svežim čeri paradajzom, pa sve to posuto ribanim parmezanom i maslinovim uljem.
https://rs.gaultmillau.com/sr/restaurants/pizza-art-1

Адреса: Vojvođanska 21, 25000 Sombor
Phone: +381 (0) 2 535 3545</description>
      <Point><coordinates>19.1118183092163,45.7769235698143</coordinates></Point>
  </Placemark>
  <Placemark>
	<name>PIZZA BAR</name>
	<description>Sa pogledom na monumentalni Hram Svetog Save ovo je savršeno mesto za predah ili druženje uz dobru hranu, pre svega picu. Gosti mogu da biraju pice sa hrskavim tankim testom i one čije testo je meko i deblje. U ponudi je preko dvadeset pica sa kreativnim kombinacijama, među kojima se izdvajaju Bianka sa karbonara sosom, Siena sa artičokama, raskošna tartuf burata i karpačo pica. Tu su i pice sa crnim testom, kao i klasičnije sa četiri vrste sira, peperoni i kaprićoza. Jelovnik je bogat i u sekcijama doručka, salata, pasti i rižota, mesa pa sve do neodoljivih slatkiša. Uz kafu ili vino za savršeni završetak obroka izaberite tiramisu, topli apple crumble ili pitu od borovnice.
https://rs.gaultmillau.com/sr/restaurants/pizza-bar

Адреса: Mutapova 5–7, 11000 Beograd
WEB: https://pizzabar.rs
Phone: +381 64 054 0405</description>
      <Point><coordinates>20.4701739,44.7982873,0</coordinates></Point>
  </Placemark>
  <Placemark>
	<name>PIZZA FABRIKA</name>
	<description>U Fabrici i na novoj adresi moćna pica peć neprestano radi. Bilo da ste zaljubljenik u klasične kombinacije ili volite da istražuje nove ukuse, ovde je u ponudi preko dvadeset kombinacija u tri različite veličine, a svaka ima hrskavi obod, meku sredinu i sočne sastojke. Koriste se raznovrsni nadevi, sirevi, mesni delikatesi, sveže povrće i aromatični začini koji svaku picu čine posebnom. Od klasika tu su margerita, peperoni i kaprićoza, opcije sa pikantnim kobasicama ili pica kuće Fabrika – gde se fino spajaju mocarela, gorgonzola i tirolski špek, a njihova pica sa sirom kombinuje čak šest različitih vrsta sireva. Pored pica, u ponudi su i fokače i sendviči od pica hleba.
https://rs.gaultmillau.com/sr/restaurants/pizza-fabrika

Адреса: Sinđelićeva 22, 11000 Beograd
WEB: https://www.pizza-fabrika.rs/
Phone: +381 60 343 2116</description>
      <Point><coordinates>20.478259,44.802133,0</coordinates></Point>
  </Placemark>
  <Placemark>
	<name>PLATANI KOD LAZE</name>
	<description>Kada iz Valjeva krenete ka Bajinoj Bašti, ne propustite da posetite ovaj restoran nacionalne kuhinje smešten ispod gustih krošnji platana, po kojima je nazvan. Prijatan i prostran ambijent pogodan je za različite proslave, a ljubazni domaćini i predusretljivo osoblje, te ukusni zalogaji i dobra pića više su nego dovoljni razlozi da svratite. Čekaju vas probrana kuvana jela, uključujući i pikanterije poput červiša i špikovane glave, razni specijaliteti sa roštilja, pečenje, jela po porudžbini među kojima se ističe valjevska šnicla, te posebni gurmanluci Platana – kordon blu ili biftek Turnedo Rosini. Zaokružite doživljaj uz domaću kafu, palačinke i orasnice.
https://rs.gaultmillau.com/sr/restaurants/platani-%E2%80%93-kod-laze

Адреса: Birčaninova 149, 14000 Valjevo
Phone: +381 14 352 2991</description>
      <Point><coordinates>19.8724002556713,44.2605768754608</coordinates></Point>
  </Placemark>
  <Placemark>
	<name>PLAVA LAGUNA</name>
	<description>U dopadljivom ambijentu, na samoj obali reke, smestio se restoran koji uz ljubaznu uslugu i toplu i prijatnu atmosferu donosi ukusan spoj mediteranske i lokalne kuhinje. Akcenat ponude je na odličnom izboru rečne i morske ribe, pa je to svakako preporuka kada se nađete u Plavoj laguni. Riblja čorba na početku, a potom uvek sveža pastrmka ili smuđ na žaru. Ukoliko ste za morsku opciju, brancin ili orada, gambori sa ljutim sosom, lignje na mediteranski način, pohovani oslić sečen na komadiće, štapići krabe ili fileti norveškog lososa. Ukoliko baš niste za ribu, izbor su sa jedne strane ćevapi i pljeskavica, ramstek i piletina, a sa druge pice, interesantne pogačice, te slani i slatki lokumi.
https://rs.gaultmillau.com/sr/restaurants/plava-laguna

Дани затварања: Понедељак
Адреса: Kej 37. sandžačke divizije 14, 36300 Novi Pazar
WEB: https://www.plavalaguna.rs/index.html
Phone: +381 60 031 6003</description>
      <Point><coordinates>20.5095295090239,43.140550478256</coordinates></Point>
  </Placemark>
  <Placemark>
	<name>POCO LOCO</name>
	<description>Na ulazu u Poco Loco spazićete prostranu vitrinu sa bogatim izborom torti, kolača i drugih slatkih đakonija. U sredini sale za ručavanje nalazi se velika fontana ukrašena biljkama i cvećem, pa ćete imati utisak da sedite u nekoj raskošnoj bašti. No, pored raskošne ponude slatkiša, tu je i vrlo raznovrsna ponuda slanih specijaliteta. Od pasta, pica i klasika domaće kuhinje, poput Karađorđeve šnicle, iz ponude se izdvajaju ćuretina sa jabukama i ananasom u sosu od nane, kao slatko-slani specijalitet, kao i pikantni stejk Dany sa dimljenim sirom i sosom od ljutenice.
https://rs.gaultmillau.com/sr/restaurants/poco-loco

Адреса: Braće Jovanovića 15, 26000 Pančevo
WEB: https://pocoloco.rs/
Phone: +381 64 874 0306</description>
      <Point><coordinates>20.637701977277,44.8715058239464</coordinates></Point>
  </Placemark>
  <Placemark>
	<name>POTKOVICA</name>
	<description>Ovaj stari restoran se ističe kao jedinstvena gastronomska destinacija za ljubitelje konjskog mesa, posebno konjskog bifteka. Iako sveden, jelovnik je skoro četiri decenije popularan među generacijama gostiju. Zvezda menija je tatar biftek koji se služi sa tostom, puterom, kiselim krastavcima i režnjevima crnog luka. Biftek se služi i na dasci uz dodatak pomfrita, kobasice, medaljona, džigerice ili u kombinaciji grilovanog mesa. Prostor restorana je mali, ali šarmantan, sa autentičnim rustičnim ukrasima koji u kombinaciji sa drvetom stvaraju toplu atmosferu. Osoblje je poznato po ljubaznosti i srdačnosti što prema stalnim gostima iz kraja, što prema gostima koji dolaze iz različitih krajeva sveta.
https://rs.gaultmillau.com/sr/restaurants/restoran-potkovica

Дани затварања: недеља
Адреса: Golsvordijeva 20, 11000 Beograd
Phone: +381 11 243 6363</description>
      <Point><coordinates>20.4764935,44.8029294,0</coordinates></Point>
  </Placemark>
  <Placemark>
	<name>PRANA BRUNCH&amp;MORE</name>
	<description>Prana postavlja standarde kada su u pitanju zdrava ishrana i raznovrsnost ukusa. Ovaj prostor, idealan za doručak, branč ili lagane obroke, nudi širok spektar opcija koje uključuju veganske, vegetarijanske i bezglutenske ukuse. Možete da napravite i svoje ukuse kombinujući povrće, voće, semenke, orašaste plodove i različite izvore proteina. Na jelovniku se nalaze različite opcije, od hrskavog tosta sa avokadom i lososom, preko kinoa salate, proteinskog omleta, paste ili rižota bez glutena, do zdravih izbora poput poke činije sa tofuom ili pikantnom piletinom. U bogatom izboru deserata izdvajamo kolač od šargarepe, hleb sa bananom, sirove kolače i zanimljive slatke njoke.
https://rs.gaultmillau.com/sr/restaurants/prana-brunch-more

Дани затварања: недеља
Адреса: Hilandarska 6, 11000 Beograd
WEB: https://prana.rs
Phone: +381 11 241 1188</description>
      <Point><coordinates>20.466669,44.815231,0</coordinates></Point>
  </Placemark>
  <Placemark>
	<name>PRETOP – BREAD&amp;SCHWEIN&amp;CHAMPAGNE</name>
	<description>Jedinstveni lokal na Zemunskoj pijaci uzdigao je u visine smelu kompoziciju prasećeg pečenja, penušavog vina i domaćeg hleba. Meni je kratak i efektan – praseća bajadera, odnosno sočno praseće pečenje bez kostiju sa savršeno hrskavom koricom koje stiže uz obavezni pretop, masnoću od pečenja koja je stvorena za umakanje domaćeg hleba od kiselog testa. Uz meso i hleb idu salata od kupusa i ren. Uz njihovo pečenje savršeno idu penušava vina i šampanjci. Etikete se pažljivo biraju, a selekcija redovno osvežava. Ekipa puna entuzijazma kontinuirano dodaje nove elemente kao što su burek, fokača ili pica sa svinjskim mesom, koji su dostupni određenim danima.
https://rs.gaultmillau.com/sr/restaurants/pretop-%E2%80%93-bread-schwein-champagne

Дани затварања: Понедељак, уторак
Адреса: Masarikov trg 17, Zemunska pijaca, 11080 Beograd
Phone: +381 (0) 6 255 0011</description>
      <Point><coordinates>20.3930052611596,44.8525746756066</coordinates></Point>
  </Placemark>
  <Placemark>
	<name>PROLEĆE</name>
	<description>Nadomak Knez Mihailove ulice nalazi se omiljeno mesto gurmana koje svedoči o vanvremenskoj privlačnosti beogradskih kafana. Stolovi zastrti crvenim kariranim stolnjacima i konobari u belim košuljama dočaravaju deo istorije sa pogledom na užurbanost modernog Beograda. Na jelovniku se nalaze tradicionalna jela srpske kuhinje, od ukusnog mesa sa roštilja do izdašnih gulaša, te domaćih supa i čorbi. Svako jelo je omaž ukusima i tradiciji koja se prenosi kroz generacije. Ovde je najbolje probati kafanske klasike kao što su ćevapi, pljeskavica i Karađorđeva šnicla. Pripremite se za izdašne porcije i upotpunite uživanje čašicom domaće rakije ili osvežavajućim špricerom sa sodom i srpskim vinom.
https://rs.gaultmillau.com/sr/restaurants/prole%C4%86e

Адреса: Vuka Karadžića 11, 11000 Beograd
WEB: https://restoranprolece.rs
Phone: +381 11 263 5436</description>
      <Point><coordinates>20.455271,44.817148,0</coordinates></Point>
  </Placemark>
  <Placemark>
	<name>PROMENADA CAFE &amp; RESTAURANT</name>
	<description>Kafe restoran Promenada kreirali su iskusni ugostitelji iz porodice koja uspešno vodi etno-restoran Groš. Kao jedan od retkih moderno postavljenih leskovačkih restorana, od enterijera do jelovnika, novim konceptom pretenduje da zadovolji najširu publiku. Tu su kvalitetno pripremljene pice, kao i fokača koju gosti često kombinuju kao predjelo uz grilovani sir. Bogat je izbor sendviča, burgera, salata i tortilja, a za one koji žele nešto konkretnije u probranim specijalitetima od mesa pronalazimo suvidiranu teletinu, Promenada svinjska rebarca u BBQ sosu, ćuretinu s mlincima, Cordon Bleu piletinu, kao i egzotične kombinacije kakva je piletina Florida sa kompotom od breskve i ananasom.
https://rs.gaultmillau.com/sr/restaurants/promenada-cafe---restaurant

Адреса: Dositeja Obradovića 13, 16000 Leskovac
Phone: +381 (0) 6 242 2060</description>
      <Point><coordinates>21.9491774480772,42.9938179350252</coordinates></Point>
  </Placemark>
  <Placemark>
	<name>RAI URBAN VEGE</name>
	<description>Rai Urban Vege je mali raj za ljubitelje vegetarijanske i veganske kuhinje. Kroz jelovnik se prepoznaje posvećenost u pripremi pažljivo osmišljenih jela i usklađenih kombinacija sastojaka – od kategorije fit, gde su najpopularnije prolećne rolnice u pirinčanom papiru, Buddha i Super činije. U kategoriji Urban tu su burgeri, spanakopita, kesadilja i veganski giros ili falafel. Raznovrsnost se nastavlja i u gourmet delu kroz specijalitete inspirisane internacionalnim kuhinjama – azijski karfiol, kraljevske lazanje sa vege bolonjez sosom, čili, enčilade, pa i izuzetni deserti. Prijatno osoblje će vas posavetovati u odabiru jela i posebno kreirane ponude lokalnog vina.
https://rs.gaultmillau.com/sr/restaurants/rai-urban-vege

Адреса: Visokog Stevana 5, 11000 Beograd
WEB: https://raicatering.rs
Phone: +381 69 108 1108</description>
      <Point><coordinates>20.4565489,44.8265806,0</coordinates></Point>
  </Placemark>
  <Placemark>
	<name>RESTORAN BSK</name>
	<description>Iako se nalazi izvan grada, ovaj restoran je postao omiljeno okupljalište ljubitelja pečenja svih generacija, posebno tokom vikenda. Glavna zvezda menija su praseće bajadere, sočno i meko meso bez kostiju sa hrskavom i savršeno slanom kožicom. Pladnjevi sa pečenjem stižu brzo na sto, a uz meso preporučujemo salate od svežeg ili kiselog kupusa koji je posut začinskom paprikom, a ljute papričice sa belim lukom, kao i korpica sa hlebom i projicama upotpunjavaju pravu gozbu. Ako ostane prostora, slobodno se prepustite lepo odabranim desertima. Restoran je u blizini jezera, pa će vam sigurno prijati šetnja nakon obroka.
https://rs.gaultmillau.com/sr/restaurants/restoran-bsk

Адреса: JNA 1a, 11211 Beograd, Borča
Phone: +381 (0) 6 335 1611</description>
      <Point><coordinates>20.444428,44.8746344,0</coordinates></Point>
  </Placemark>
  <Placemark>
	<name>RESTORAN CUOCO</name>
	<description>Ako želite da sa mediteranskim ukusima započnete dan, Cuoco je idealno mesto jer nudi sočne sendviče, bogate fritate sa mocarelom, šunkom i povrćem, te italijanske prženice. Bogata ponuda obroka obuhvata 25 vrsta pica, od klasične Margarite do pice sa listićima bifteka ili vrganjima. Posebno je popularna pica na metar u kojoj se kombinuju tri pice sa menija. Paste i rižota spadaju u omiljeni izbor gostiju, a za ljubitelje mesa na meniju su sočna ćureća Saltimbocca i teletina u korici od parmezana. U odeljku deserta dominira tiramisu, kao i kolači sa čokoladom, sirom ili voćem. Restoran je uvek dobro popunjen, posebno vikendom kada se ovde uživa u ukusima Italije i u opuštenoj atmosferi.
https://rs.gaultmillau.com/sr/restaurants/restoran-cuoco

Адреса: Bulevar kralja Aleksandra 250, 11000 Beograd
WEB: https://cuocorestoran.com/
Phone: +381 11 244 4440</description>
      <Point><coordinates>20.493175,44.797795,0</coordinates></Point>
  </Placemark>
  <Placemark>
	<name>RESTORAN DINČIĆ</name>
	<description>Ako se uputite u obilazak turističkih atrakcija istočne Srbije, poput Golubačkog grada, Viminacijuma i prelepog Srebrnog jezera, ne propustite da uživanje zaokružite boravkom u restoranu Dinčić. Lociran u neposrednoj blizini jezera, u okviru istoimene vile koja nudi i smeštajne kapacitete, ovaj pažljivo vođen porodični restoran sigurno će zadovoljiti svačiji ukus. Na vama je da izaberete neki od specijaliteta nacionalne kuhinje bilo da je reč o jelima sa roštilja, kao što su filovana ili dimljena vešalica, bilo o jelima od ribe, gde su smuđ i pastrmka dobre opcije, ili možda nešto po narudžbini poput plave trake ili filea na žaru. Za desert nemojte preskočiti kolač tamaris uz vino i domaću kafu.
https://rs.gaultmillau.com/sr/restaurants/restoran-din%C4%8Ci%C4%86

Адреса: Jezerska bb, Srebrno jezero, 12226 Veliko Gradište
WEB: https://www.vila-restorandincic.rs/?gclid=CjwKCAjw26KxBhBDEiwAu6KXt3SMukeus3Il0kn5Msbwx9Hb5P2G0CjFZe34tWk5trmoGygb9eWzvBoCrXwQAvD_BwE
Phone: +381 (0) 1 276 6234</description>
      <Point><coordinates>21.4823078292224,44.7646204435045</coordinates></Point>
  </Placemark>
  <Placemark>
	<name>RESTORAN JORGOVAN</name>
	<description>Na obali lepog, plavog Dunava, u neposrednoj blizini tvrđave Golubački grad, smešten je ovaj restoran cvetnog imena koji privlači ukusima i gastro-ponudom. Bilo da se odlučite da u obroku uživate na prostranoj, otvorenoj terasi ili u prijatnom unutrašnjem delu, ljubazno osoblje će učiniti da vam doživljaj svakako bude ugodan. Bogati meni restorana nudi prvenstveno specijalitete poput rečne ribe, gde ne smete preskočiti sočnu somovinu Jorgovan ili kečigu, te razne obrok salate, rižota, jela po porudžbini ili sa roštilja. Uz sve to morate probati i pogaču Ridan, zaštitni znak restorana. Uz pogled na moćnu reku kraj obroka zasladite palačinkama Jorgovan.
https://rs.gaultmillau.com/sr/restaurants/restoran-jorgovan

Адреса: Ridan bb, 12223 Golubac
WEB: https://restoranjorgovan.rs
Phone: +381 61 627 7442</description>
      <Point><coordinates>21.6883352777762,44.6598105035523</coordinates></Point>
  </Placemark>
  <Placemark>
	<name>RESTORAN LOVAČKI RAJ</name>
	<description>Na obroncima planine Bukulja u lepoj planinskoj brvnari nalazi se ovaj brižljivo vođen porodični restoran. Na meniju su raznovrsna jela od divljači, pri čemu se izdvajaju pašteta od fazana, srneći uštipak i jelenske šnicle u sosu, dok je zvezda jelovnika celo divlje prase spremljeno na ražnju. Dodatno uživanje donosi hleb iz furune i poslastice poput vanilica sa džemom od jagoda ili baklave sa suvim šljivama. Uz domaću rakiju, vina i sokove, ukusi ovog mesta dugo se pamte, pa se gosti rado vraćaju i zbog hrane i zbog jedinstvenog prirodnog ambijenta.
https://rs.gaultmillau.com/sr/restaurants/restoran-lova%C4%8Cki-raj

Адреса: Vojvode Putnika 107a, 34300 Aranđelovac
WEB: https://lovackiraj.co.rs
Phone: +381 (0) 3 453 7537</description>
      <Point><coordinates>20.5458845372893,44.2968737028921</coordinates></Point>
  </Placemark>
  <Placemark>
	<name>RESTORAN MB</name>
	<description>Porodična tradicija bavljenja ugostiteljstvom duga više od 50 godina iznedrila je i ovaj sada već dobro poznat restoran u mestu Vlaška, na samom ulazu u Mladenovac. U bogatoj gastronomskoj ponudi, pored specijaliteta sa roštilja, jela po porudžbini, salata i slatkiša, centralno mesto zauzima uvek vruće, domaće jagnjeće i praseće pečenje spremano na poseban način, na bukovom drvetu. Dobar odabir hrane prati kvalitetna selekcija alkoholnih i bezalkoholnih pića. Ljubazno osoblje, sveže namirnice koje uglavnom stižu sa poljoprivrednog gazdinstva restorana, kao i prijatan ambijent garantuju da će restoran MB postati sastavni deo vašeg gastro putovanja kroz ovaj deo Srbije.
https://rs.gaultmillau.com/sr/restaurants/restoran-mb

Дани затварања: недеља
Адреса: Svetolika Rankovića 111 b, Vlaška 11406, Mladenovac
WEB: http://www.restoranmb.com/
Phone: +381 60 330 2311</description>
      <Point><coordinates>20.6682786459337,44.4625537216867</coordinates></Point>
  </Placemark>
  <Placemark>
	<name>RESTORAN MEZE BY ELLINIKO</name>
	<description>Plavo-beli tonovi enterijera s vrata sugerišu da ste u autentičnom grčkom restoranu. Mnoštvo stolova, otvorena kuhinja i užurbani konobari učiniće da osetite dah i duh Mediterana. Uživanje u ukusima Grčke započnite salatama sa feta i halumi sirevima, jelima sa patlidžanom, raznovrsnom selekcijom ukusnih zalogaja kao što su pita sa spanaćem, bob i sarmice od zelja. Glavna jela obuhvataju sve što biste očekivali od ukusa grčke kuhinje – musake, suvlaki, ćufte ili ribe i morski plodovi. Posebna pažnja posvećuje se originalnim sastojcima, pa su sirevi sa zaštićenim geografskim poreklom, kao i masline i začini. Bogati izbor grčkih vina je tu da upotpuni obrok, a osoblje je na raspolaganju za preporuke i sugestije.
https://rs.gaultmillau.com/sr/restaurants/restoran-meze-by-elliniko

Дани затварања: Понедељак
Адреса: Bulevar maršala Tolbuhina 34a, 11070 Novi Beograd
Phone: +381 69 111 4618</description>
      <Point><coordinates>20.408817,44.830491,0</coordinates></Point>
  </Placemark>
  <Placemark>
	<name>RESTORAN TRI</name>
	<description>Posle zanimljivog prolaza kroz zgradu i baštu otkriva se splet različitih prostora za uživanje, a muzička lista i detalji koji stvaraju retro-šarm doprinose dobroj atmosferi. Restoran Tri je poznat po osvežavajućim limunadama različitih ukusa poput ruže i zove, domaćim sokovima koji su uvek dostupni, a zanimljiva je ponuda lokalnih i regionalnih vina. Kada je reč o hrani, za početak su tu kombinacije hrskavog testa, a u nastavku izvrsna dugo pečena, cepkana svinjska plećka na pireu od celera sa prepeličjim jajetom, flambirani batak na pireu od jabuke sa tahinijem, lomljenim lešnikom i poširanom kruškom ili ručno mešane njoke i ravioli sa različitim punjenjem.
https://rs.gaultmillau.com/sr/restaurants/restoran-tri

Дани затварања: недеља
Адреса: Svetogorska 46, 11000 Beograd
WEB: https://restorantri.com/
Phone: +381 65 333 2543</description>
      <Point><coordinates>20.469685,44.8126932,0</coordinates></Point>
  </Placemark>
  <Placemark>
	<name>RIBLJA ČARDA ANDRIĆ</name>
	<description>Na lepoj terasi otvorenoj ka Bačkom kanalu možete uživati u izuzetnom paprikašu od šarana, koji se sprema po porudžbini, a možete ga upariti sa dobrom čašom vina. Dodajte tome i rustičan, ali veoma prijatno uređen enterijer u kome vas čeka vrlo probran asortiman rakija, kao i pažljivo pripremljeni komadi prženog šarana, soma ili smuđa ili pak kečiga i pastrmka na roštilju. U ponudi su i škarpina na žaru, brancin, orada i špageti sa morskim plodovima. Ako vam je milije meso, tu su jagnjetina ispod sača, ćurka sa mlincima ili svinjska rebarca u medu. Bićete prijatno iznenađeni. Širok asortiman slatkih palačinki ili preukusan kesten pire zadovoljiće sve sladokusce.
https://rs.gaultmillau.com/sr/restaurants/riblja-%C4%8Carda-andri%C4%86

Адреса: Veliki bački kanal 101, 25000 Sombor
WEB: https://www.restoranandric.co.rs/
Phone: +381 (0) 2 548 3055</description>
      <Point><coordinates>19.0863208423576,45.7545440007513</coordinates></Point>
  </Placemark>
  <Placemark>
	<name>SLON</name>
	<description>Na pitoresknoj obali Bačkog kanala restoran Slon nudi svojim gostima veoma raznovrsnu hranu i besplatan najam bicikala za vožnju uz šetalište. Na vama je da izaberete da li ćete se voziti pre ili posle ručka. Paprikaš od šarana se konstantno krčka u kuhinji, koja je otvorena ka restoranu tako da, dok čekate, možete da uživate i u prijatnom pogledu na vatru. Na meniju su klasici sa roštilja, od ćevapa preko pljeskavica do ražnjića i leskovačkog voza. Specijaliteti su kolenica u sopstvenom sosu, kao i sporo kuvani juneći obrazi. Naravno, tu su i pržena riba i file smuđa u slanini, te file soma u susamu. Dodajte svemu i nekoliko specijaliteta kineske kuhinje i ugođaj će biti potpun.
https://rs.gaultmillau.com/sr/restaurants/slon

Адреса: Venac Petrove gore bb, 25000 Sombor
WEB: https://www.restoranslon.com/
Phone: +381 (0) 2 548 0444</description>
      <Point><coordinates>19.094877509199,45.7538416753193</coordinates></Point>
  </Placemark>
  <Placemark>
	<name>SMOKVICA</name>
	<description>Enterijer Smokvice je u stilu dnevne sobe negde u Provansi, dok je bašta pod okriljem drveta smokve. Posebna stavka u meniju je doručak – orijentalni, country ili italijanski, a tu su i francuske prženice i šakšuke. Na jelovniku se spajaju ukusi Mediterana i internacionalne kuhinje, a kako bi se isprobalo više opcija, tu je meni za deljenje, pa možete probati fokaču, humus, skordaliu – grčki namaz od krompira sa belim lukom, uštipke od tikvica, karpačo od cvekle, pastu anjoleti sa bundevom, takitos i tonato teletinu. Bogatu ponudu upotpunjuju napolitanska pica, obrok salate, rižoto i burgeri. Deserti su nastavak putovanja kroz ukuse sveta – sufle sa lešnikom, kremasti čizkejk, tarte tatin, braunis sa belgijskom čokoladom.
https://rs.gaultmillau.com/sr/restaurants/smokvica

Адреса: Gospodar Jovanova 45, 11000 Beograd
WEB: https://smokvica.rs
Phone: +381 (0) 6 344 6257</description>
      <Point><coordinates>20.4609991,44.8209823,0</coordinates></Point>
  </Placemark>
  <Placemark>
	<name>SPICE CAFE&amp;RESTAURANT</name>
	<description>Ovaj kafe restoran privlači brojne goste autentičnom kuhinjom Indije, raskošnim začinima i toplom atmosferom. Širok izbor jela uključuje sve klasike indijske kuhinje, kao i specijalitete karakteristične za određene delove zemlje. Samo u kategoriji hleba na raspolaganju je deset opcija naan hleba, od običnog do punjenog sirom ili sa kikirikijem. Gosti mogu uživati u samosi različitih ukusa, kari jelima, tandori specijalitetima, bogatim vegetarijanskim jelima, kao i u birjani pirinču sa piletinom, jagnjetinom, povrćem ili račićima. Da ublaži ljutinu, tu je tradicionalni indijski napitak lasi, slanog ili slatkog ukusa, a posebno su popularne lasi opcije sa mangom, ličijem ili bananom.
https://rs.gaultmillau.com/sr/restaurants/spice-cafe-restoran

Адреса: Žarkovačka 21a, 11000 Beograd
WEB: https://www.spice.rs/
Phone: +381 64 004 4005</description>
      <Point><coordinates>20.420459,44.768152,0</coordinates></Point>
  </Placemark>
  <Placemark>
	<name>SRPSKA KAFANA</name>
	<description>Srpska kafana je mesto gde se čuvaju boemske priče starog Beograda. Ovde se na gastro-putovanje kreće uz čašicu domaće rakije i bogati mezetluk, a nastavlja neizostavnom domaćom telećom čorbom. Tu su i klasici sa roštilja, pljeskavice, ćevapi, domaće kobasice, ražnjići i vešalice, što je dobitna kombinacija uz dobro začinjenu salatu i vruću lepinju. Karađorđeva šnicla, bečka ili natur šnicla, još su neki od klasika na meniju, dok čorbast pasulj predstavlja nezaobilazno zimsko kafansko jelo. Palačinke, pita sa višnjama ili orasnice su poslastice koje savršeno idu uz domaću kafu, a osoblje starog kalibra se trudi da se i prvi put osećate kao rado viđen gost.
https://rs.gaultmillau.com/sr/restaurants/srpska-kafana

Адреса: Svetogorska 25, 11000 Beograd
Phone: +381 69 436 0484</description>
      <Point><coordinates>20.46828,44.813995,0</coordinates></Point>
  </Placemark>
  <Placemark>
	<name>STARA HERCEGOVINA</name>
	<description>Posebnost ovog omiljenog restorana su tradicionalna jela. Za početak hladna i topla predjela kao što su paprike punjene sirom, prebranac, proja ili pihtije i pohovani škembići, jela koja uvek izazivaju duge rasprave. Uz domaću rakiju, kao meze, savršeno idu sirevi i pršuta. Dalje, bogati izbor kuvanih jela čuva duh kafanske kuhinje – od sočne butkice, svadbarskog kupusa, teleće glave u škembetu do škembića u saftu. Tu su i nezaobilazna jela sa roštilja, leskovačka mućkalica, teleće brizle na žaru, kobasice, pljeskavice i ćevapčići. Slatki kraj obroka je takođe utemeljen u tradiciji, pa se u Staroj Hercegovini obrok završava tufahijama, urmašicama ili pitom sa šljivama.
https://rs.gaultmillau.com/sr/restaurants/stara-hercegovina

Адреса: Carigradska 36, 11000 Beograd
WEB: https://stara-hercegovina.rs
Phone: +381 11 324 5856</description>
      <Point><coordinates>20.474263,44.818797,0</coordinates></Point>
  </Placemark>
  <Placemark>
	<name>STARA PICERIJA</name>
	<description>Stara picerija je omiljeno gradsko mesto na kome se služi vrlo dobar comfort food uz zanimljiv izbor koktela i podužu kartu pića. Enterijer je efektno podeljen u nekoliko celina sa karakterističnim motivima – muzika, strip, film, dok u prostranoj bašti ima mesta i za lepo odvojenu dečju igraonicu. Tematska ponuda, poput one za Oktoberfest, osvežava se standardnim repertoarom koji ide od interesantnih finger food kombinacija, pica pečenih na bukovini, preko pasta, tortilja i kesadilja, do butkica i burgera. Na dužoj listi poslastica izdvajamo kesten pire i šomloi galušku, štrudlu od jabuka i Živkovu baklavu, brauni i kolač sa pistaćima. Vrlo živo i živahno mesto u svakom pogledu.
https://rs.gaultmillau.com/sr/restaurants/stara-picerija

Адреса: Matije Korvina 5, 24000 Subotica
WEB: http://www.starapicerija.com/en/
Phone: +381 (0) 2 455 1835</description>
      <Point><coordinates>19.6679662831248,46.1014760307177</coordinates></Point>
  </Placemark>
  <Placemark>
	<name>STARI SLON</name>
	<description>Stari slon je gastronomska institucija Sombora duže od pola veka koja na autentičan način i dalje zadržava posebnu, prijatnu atmosferu pravog starinskog restorana. Ljubazno osoblje će vas brzo smestiti i uslužiti bilo da ste seli u rustičnu unutrašnjost restorana, bilo u ljupku baštu. Možete se opredeliti za klasike poput Karađorđeve šnicle, bečke šnicle, plave trake ili za nešto od dobro poznatih roštiljskih pikanterija kao što su leskovački uštipci, gurmanska pljeskavica ili punjena rolovana bela vešalica u maramici. Tu su i specijaliteti od rečne ribe, a za slatki kraj preporuka su parfe od lešnika i krempita.
https://rs.gaultmillau.com/sr/restaurants/stari-slon

Адреса: Venac Radomira Putnika 21, 25000 Sombor
WEB: http://www.starislon.com/
Phone: +381 (0) 2 541 2979</description>
      <Point><coordinates>19.1118077548017,45.7745012508757</coordinates></Point>
  </Placemark>
  <Placemark>
	<name>SUSHI FRESH</name>
	<description>Iako ograničenog prostora, ovaj lokal nudi sve što vam je potrebno za autentično japansko iskustvo. Od bogate miso supe do ukusnih prolećnih rolnica, kao i nezaobilaznog okonomiyaki – slane palačinke koja se priprema sa povrćem, slaninom i svinjetinom. Suši ponuda je podeljena na sekcije koje nude sve od klasičnih nigiri i maki rolnica do premium i specijal rolnica. Onigiri sa lososom i tunom predstavljaju jednostavnu, a ukusnu opciju. Među specijalnim rolnicama, Double Tempura Roll se ističe hrskavošću. Setovi, od manjih, pa do pravih gozbi sa preko 50 različitih komada jesu odličan izbor da isprobate više ukusa. Mitarashi dango, japanski desert od lepljivog pirinčanog brašna sa karamel sosom i čokoladnim ganašom, donosi autentičnu notu ukusa.
https://rs.gaultmillau.com/sr/restaurants/sushi-fresh

Адреса: Maksima Gorkog 1a, 21000 Novi Sad
WEB: https://sushifresh.rs
Phone: +381 63 833 6445</description>
      <Point><coordinates>19.841257,45.248642,0</coordinates></Point>
  </Placemark>
  <Placemark>
	<name>SVE POD SAČ</name>
	<description>Mantije i pite su neizbežan deo gastronomske tradicije ovih prostora, a one pečene pod sačem su pravi delikates. U centru Novog Pazara, pod imenom koje jasno nagoveštava način pripreme, možete probati savršeno ukusne zlataste mantije i pite sa spanaćem ili mesom, te krompirom ili sirom. U svakom zalogaju oseća se priprema po tradicionalnim recepturama, sa puno ljubavi i pažnje. U ovdašnje magične mantije ide samo čisto teleće meso uz čak 12 slojeva testa. Kada stignu u prodajni deo, vrlo se kratko zadržavaju, pa budite strpljivi. Sačekajte koji minut jer je užitak u ovom autentičnom gurmanskom ritualu zagarantovan i uvek dodatno začinjen tradicionalnom ljubaznošću ljudi ovog kraja.
https://rs.gaultmillau.com/sr/restaurants/sve-pod-sa%C4%8C

Адреса: 1. maj 20, 36300 Novi Pazar
WEB: https://svepodsac.com/
Phone: +381 63 882 6484</description>
      <Point><coordinates>20.5183926645664,43.1394854088664</coordinates></Point>
  </Placemark>
  <Placemark>
	<name>TAURUNUM POGLED PIZZA BAR</name>
	<description>Ovaj restoran je skriven biser Zemuna sa neverovatnim pogledom na Dunav i zelenilo. Pice se pripremaju u pica peći na drva. Na jelovniku je skoro 30 različitih kombinacija ukusa, od klasičnih do onih sa srpskim šmekom kakva je Grande Serbia sa belim lukom, slaninom i kajmakom. Pice specijaliteti kuće su Taurunum i Bresaola. Pored pica, na meniju je zanimljiva ponuda za doručak, potom brusketi, rižota, paste, sendviči i obrok salate, dok srpske specijalitete predstavljaju ćevapi na kajmaku, kobasice i svinjska rebarca. Uz svaki zalogaj prijaju domaća kraft piva. Za desert preporučujemo tri leće ili palačinke zapečene u rojal sosu.
https://rs.gaultmillau.com/sr/restaurants/taurunum-pogled

Адреса: Sinđelićeva 30, 11080 Beograd, Zemun
WEB: https://taurunumpogled.rs/
Phone: +381 60 170 7947</description>
      <Point><coordinates>20.4110838,44.8487636,0</coordinates></Point>
  </Placemark>
  <Placemark>
	<name>TAVERNA PIATAKIA</name>
	<description>U Zemunu se nalazi prava grčka taverna, kao ostrvce Grčke uređeno u tradicionalnom grčkom stilu, sa belim zidovima i plavim detaljima. Na meniju možete pronaći sve klasične grčke specijalitete. Počinje se od hladnih i toplih tanjirića predjela – sarmice od vinove loze, osvežavajuće salate bogate maslinama, grilovanog halumi ili feta sira, ćuftica od tikvica sa caciki salatom. Tu su i izdašna jela sa mesom ili plodovima mora – pečena sočna jagnjetina, ražnjići, hrskave lignje sa pikantnim majonezom. Ako ste ljubitelj kuvanih jela, ne propustite tradicionalnu grčku musaku. Uz jela se savršeno slažu grčka vina i čuvena metaksa.
https://rs.gaultmillau.com/sr/restaurants/taverna-piatakia

Адреса: Novogradska 10, 11080 Zemun, Beograd
WEB: https://www.tavernapiatakia.com/
Phone: +381 65 269 6996</description>
      <Point><coordinates>20.40286,44.848092,0</coordinates></Point>
  </Placemark>
  <Placemark>
	<name>THE CAMELOT - GASTRO PUB</name>
	<description>The Camelot gastro-bar odiše opuštenom atmosferom, ali ozbiljno pristupa ponudi hrane i domaćeg zanatskog piva od ječmenog slada. Enterijer je inspirisan vitezovima i legendama o Kamelotu, od drvenih stolova do tanjira u obliku viteških štitova. Na meniju dominira izvrsno meso, ali su u ponudi i paste i obrok salate. U prvom delu dana popularne su pohovane palačinke, obrok salate, sendviči i jaja, a ručak je pravo viteško slavlje. Rebarca u pivu prelivena medom, te poslužena sa domaćim krompirom i kiselim kupusom predstavljaju zvezdu menija. Svinjski medaljoni u sosu od višanja ili pečuraka, butkice i piletina u raznim varijacijama zadovoljavaju raznovrsne ukuse gostiju. Palačinke uz kafu su lep slatki završetak ovog prijatnog gastronomskog putovanja.
https://rs.gaultmillau.com/sr/restaurants/the-camelot

Адреса: Sremska 9, 21000 Novi Sad
WEB: https://thecamelot.rs
Phone: +381 (0) 2 152 8095</description>
      <Point><coordinates>19.8431183,45.2490609,0</coordinates></Point>
  </Placemark>
  <Placemark>
	<name>THYME – STREET FOOD&amp;BREAKFAST</name>
	<description>U malom street food lokalu u Zemunu tim mladih, talentovanih kuvara pokazuje svoju verziju brze hrane. Tu je nekoliko vrsta burgera, od klasika do onih inspirisanih Azijom. Izdvaja se umami burger od sporo pečene pačetine. Dalje tu su Thyme verzije falafela, junećeg kebaba i mekanih bao zemički. Koriste se sveži sastojci, pa meni prati sezone i ujedno promoviše lokalne sastojke kao što je karakačanska jagnjetina. Sočno i mekano meso se divno kombinuje sa mladim kupusom, maskarponeom sa sremušem i karamelizovanim pistaćima. Među desertima se izdvajaju čokoladni reforma parfe sa krančom od lešnika i toplim čokoladnim sosom i tart sa sezonskim sastojcima. Kreativni pristup uličnoj hrani čini ovaj lokal posebnim.
https://rs.gaultmillau.com/sr/restaurants/thyme-%E2%80%93-street-food-breakfast

Адреса: Karađorđeva 4b, 11080 Zemun, Beograd
WEB: https://thyme.rs/
Phone: +381 64 544 1444</description>
      <Point><coordinates>20.415839,44.839272,0</coordinates></Point>
  </Placemark>
  <Placemark>
	<name>TIJA PASTRY SHOP</name>
	<description>Poslastičarnica Tija je mesto gde uz uživanje u kremastim kolačima možete popiti kafu, sok ili započeti dan uz slani kroasan. Ipak, dominira sofisticirana ponuda kolača. U nazivima kolača očigledna je inspiracija poznatim umetnicima, pa možete da se zasladite uz Kandinski sa malinama, Pikaso sa marakujom, Van Goga sa pistaćima i kajsijom, Fridu Kalo sa vanilom i jagodom, a najpopularniji je kolač Karavađo tri vrste belgijske čokolade na čokoladnom brauniju i sa dodatkom krambla od badema. Tija prati ritam godišnjih doba i praznika, pa se ponuda menja kako bi odražavala estetiku i duh svake posebne prilike i sezone. Ova poslastičarnica je slatka mirna oaza za uživanje u desertima i kafi.
https://rs.gaultmillau.com/sr/restaurants/tija-pastry-shop

Адреса: Bulevar Mihajla Pupina 9, 21000 Novi Sad
WEB: https://tijapastryshop.com
Phone: +381 66 630 0001</description>
      <Point><coordinates>19.8488462,45.2540547,0</coordinates></Point>
  </Placemark>
  <Placemark>
	<name>TRI PETICE</name>
	<description>Ovaj šarmantni lokal s konceptom lokalnog gastro-bara godinama daje izuzetan kvalitet. Kratak i autentičan jelovnik i dobar izbor pića u baru na prvi pogled obećavaju. Kokteli su mešavina internacionalnih klasika i autorskih koktela rađenih sa dušom, zanatski. Takva je i hrana – kvalitetna, zanimljiva i ukusna. Za start preporučujemo pate ili terin, pečeni patlidžan u bešamelu akcentovan čipsom od belog luka ili preukusne takose sa junećim jezikom, salsom i pikantnim majonezom. U ponudi su i domaća supa, krem čorba ili francuska supa od luka za one koji žele da ugreju stomak. U selekciji glavnih jela izdvajamo svinjsku krmenadlu sa sosom od jabuke i žalfije, kao i odličan juneći jezik.
https://rs.gaultmillau.com/sr/restaurants/tri-petice

Дани затварања: недеља
Адреса: Žitni trg 5, 21000 Novi Sad
WEB: https://www.tripetice.rs/
Phone: +381 21 382 5338</description>
      <Point><coordinates>19.8374563,45.2583653,0</coordinates></Point>
  </Placemark>
  <Placemark>
	<name>VETRENJAČA</name>
	<description>Restoran koji se nalazi u pitoresknoj vetrenjači na obali reke Tamiš ima dve vrlo jasne misije. Osoblje je tu da vas šarmira i odmah stvori utisak da ste došli u goste kod nekih starih, dobrih prijatelja, a druga misija je da iz Vetrenjače niko ne izađe gladan! Započnite klasicima poput tartar bifteka i guščije džigerice ili pak pohovanim paprikama i punjenim šampinjonima. Zatim se prepustite specijalitetima od ribe, a smuđ ili kečiga su odličan izbor. Niz se nastavlja pilećim i ćurećim specijalitetima, kao i ozbiljnim gurmanlucima – od pilećih paketića, preko filea punjenog ljutenicom, bifteka i sorentinskih medaljona. Palačinke u vinskom šatou odličan su izbor za sladokusce.
https://rs.gaultmillau.com/sr/restaurants/vetrenja%C4%8Ca

Дани затварања: Понедељак
Адреса: Trg mučenika bb, 26000 Pančevo
WEB: https://vetrenjaca.rs/
Phone: +381 (0) 1 335 1222</description>
      <Point><coordinates>20.6360341270158,44.8690445511345</coordinates></Point>
  </Placemark>
  <Placemark>
	<name>VIDA</name>
	<description>Bistro Vida je živopisno mesto na kome je posvećenost i kreativnost vidljiva već u delu posvećenom kafi. Posebno su poznati po makijatu posluženom u slatkom kornetu obloženom čokoladom. Sveže namirnice, domaći hleb i sosovi pažljivo su kombinovani na tanjiru i u vreme doručka i u doba za branč ili ručak. U delu doručka tu su domaće granole, sendviči i raznovrsna jela sa jajima, a branč i ručak su prošireni ukusnim obrok salatama, tortiljama i zdravim činijama, sa veganskim ili mesnim opcijama. Jedan od njihovih specijaliteta je Cancun činija, koja uključuje pikantne meksičke ćufte, edamame, pečene banane i raznovrsno sveže povrće, začinjeno domaćim sosom. Američke palačinke su neizostavan deo ponude, posebno one sa ukusom japanskog matcha čaja.
https://rs.gaultmillau.com/sr/restaurants/vida

Адреса: Rumenačka 148a, 21000 Novi Sad
Phone: +381 21 661 1246</description>
      <Point><coordinates>19.8181483,45.2634726,0</coordinates></Point>
  </Placemark>
  <Placemark>
	<name>VINO GRAD</name>
	<description>U mirnoj sporednoj ulici nalazi se vinski bar Vino Grad u kome tokom dana možete uživati u šoljici kafe, a uveče bar postaje centralno mesto za ispijanje vrhunskih vina iz ponude od preko 100 etiketa. Na vinskoj listi dominiraju vina Srbije, Španije, Francuske i Portugala. Vikendom atmosfera postaje još uzbudljivija zahvaljujući odličnom izboru fanki i disko muzike. Najzanimljivije mesto u baru je svakako šank, gde možete direktno razgovarati sa iskusnim barmenima i saznati više o vinima ili naručiti omiljeni koktel. Ako ste neodlučni, ljubazno osoblje je tu da pomogne u odabiru. Za punije iskustvo uz vina se služe razne slane grickalice, a možete se odlučiti i za ukusnu pršutu i sireve.
https://rs.gaultmillau.com/sr/restaurants/vino-grad

Дани затварања: уторак, Среда
Адреса: Požarevačka 8, 11000 Beograd
Phone: +381 11 403 6371</description>
      <Point><coordinates>20.479724,44.801587,0</coordinates></Point>
  </Placemark>
  <Placemark>
	<name>VINOTEKA NEIMAR BAR &amp; SHOP</name>
	<description>U pitoresknom delu Neimara nalazi se prava mala oaza za ljubitelje vina i finih alkoholnih pića. Ovaj vinski bar i radnja nudi više od 300 različitih etiketa vina, a tu su i domaće rakije, viski, džin, votka i konjak. Ovaj lokal čini posebnim njihova redovno rotirajuća selekcija etiketa koja se mogu degustirati na čašu. Uz svako vino ili piće uživanje upotpunjuju pažljivo odabrani sirevi i pršute. Pravi osećaj topline i gostoprimstva prati vas tokom celog boravka, bilo da sedite za community stolom ili u bašti. Vinoteka na Neimaru je postala nezaobilazna destinacija za opuštanje nakon napornog radnog dana ili istraživanja grada.
https://rs.gaultmillau.com/sr/restaurants/vinoteka-neimar-bar---shop

Адреса: Braničevska 10–12, 11000 Beograd
Phone: +381 64 239 3861</description>
      <Point><coordinates>20.4691771,44.7951027,0</coordinates></Point>
  </Placemark>
  <Placemark>
	<name>VITINA IŽA</name>
	<description>Iz bašte savremene etno-kuće puca pogled na Pirot. Ovde ćete uživati u kvalitetnoj južnjačkoj hrani koja se malo razlikuje od ponude u gradu. Početak svakog obroka je njihova peglana kobasica, ukusna i blago pikantna. Tu je i vrhunska trljanica, a svoj bećarac, umesto sa tucanom paprikom, prave sa svežom paprikom na hlebu. U svakoj sezoni tu su domaći proizvodi – zimi pihtije, ajvar i kiseli kupus, a leti sveže salate ili kvalitetna pohovana paprika. Kao poseban spektakl poručuje se zemljana posuda zaptivena testom sa tri ili četiri vrste mesa koja se cela iznosi na sto i pred vama otvara. Juneća kolenica, rebra i repovi biće najbolji koje ste jeli. Prava gozba koju ne treba propustiti.
https://rs.gaultmillau.com/sr/restaurants/vitina-iza

Адреса: Kapetana Karanovića bb, 18300 Pirot
Phone: +381 10 215 0333</description>
      <Point><coordinates>22.5907283080703,43.1726327564953</coordinates></Point>
  </Placemark>
  <Placemark>
	<name>ZA DRUGA</name>
	<description>Restoran Za Druga je mesto gde možete da uživate u hrani pripremljenoj od domaćih proizvoda koji se nabavljaju od malih proizvođača širom Srbije. Na meniju su i jela sa mesom i jela bez glutena i životinjskih namirnica. Za prepodnevne sate nezaobilazni su kačamak, bakine slane ili slatke prženice, te proteinski beli omlet ili integralna pita. U ponudi su i obrok salate koje savršeno spajaju meso, pečurke, sir i žitarice. Popularna je ručno rađena pasta sa piletinom ili biftekom, a svakog dana se smenjuje ponuda klasičnih domaćih kuvanih jela – sarmice, punjene paprike ili grašak sa mesom. Pre odlaska iz restorana možete kupiti domaće sokove, brašno, sir i jaja iz domaćeg uzgoja.
https://rs.gaultmillau.com/sr/restaurants/za-druga

Адреса: Makenzijeva 43, 11000 Beograd
WEB: https://restoranzadruga.rs
Phone: +381 11 404 0343</description>
      <Point><coordinates>20.4703756,44.8010446,0</coordinates></Point>
  </Placemark>
  <Placemark>
	<name>ZDRAVLJAK</name>
	<description>Koncipiran kao nezavisni restoranski deo luksuzne IN Park Vile smeštene u srcu valjevskog parka Pećina, Zdravljak gostima pruža sve draži hedonizma kako u prelepom ambijentu bašte smeštene u očaravajućoj prirodi, tako i u elegantnom, unutrašnjem delu. Izbor jela je dovoljno bogat da se u bilo koje doba može naći ponešto za svačiji ukus – od sendviča i brusketa, pasta i rižota, pažljivo koncipirane selekcije salata, odabranih specijaliteta ribe i plodova mora, pa sve do ozbiljnih mesnih gurmanluka sa domaćom i internacionalnom notom. Slatke čari upotpunjuju uživanje, te ne propustite da probate žito sa šlagom, francusku krempitu ili palačinke sa medom i orasima.
https://rs.gaultmillau.com/sr/restaurants/zdravljak

Адреса: Majora Ilića 74, 14000 Valjevo
WEB: https://inpark.rs
Phone: +381 (0) 6 220 4504</description>
      <Point><coordinates>19.8761763701642,44.2640401179671</coordinates></Point>
  </Placemark>
  <Placemark>
	<name>ZLATNI BOR</name>
	<description>Hotel Palisad svoje standarde čuva i neguje kroz a la carte restoran Zlatni bor koji je u modernijem ruhu sačuvao duh i atmosferu ovog mesta. Posebno su poznati po slasnoj i sjajnoj komplet lepinji, fino zapečenoj, hrskavoj na rubovima, s poklopcem bogato ispunjenim filom i smesom jaja, pretopa i kajmaka koja je raskošna i gotovo slatka. Kiselo mleko u zemljanoj posudi obavezan je pratilac ovog specijaliteta, a pre glavnih jela i uz njih domaća rakija i čaša vina. Na meniju su standardi nacionalne kuhinje, dobar izbor sa roštilja, zlatiborski ražanj i kraljev zalogaj, pečenje i pastrmka, a među desertima pite od jabuka i višanja, palačinke i baklava.
https://rs.gaultmillau.com/sr/restaurants/zlatni-bor

Адреса: Pante Mijailovića 1, 31315 Zlatibor
WEB: https://hotelzlatnibor.me/restaurant/
Phone: +381 (0) 3 184 1077</description>
      <Point><coordinates>19.7005660082213,43.7269826298999</coordinates></Point>
  </Placemark>
  <Placemark>
	<name>ĆEVAP KOD DEKIJA</name>
	<description>U pravoj oazi za ljubitelje tradicionalnog roštilja na ćumur po tradiciji, uz rakijicu koja otvara apetit, obrok počinje predjelom, a tu su nezaobilazni grilovani miročki sir škripavac, duvan čvarci, urnebes salata, kajmak i domaći ajvar. Zvezda menija su sarajevski ćevapi u somunu sa sitno seckanim lukom, čuveni po neodoljivom ukusu i teksturi. Na meniju se dalje nižu gurmanska pljeskavica, pikantne domaće kobasice, teleće trakice koje stižu u vreloj posudi, čuvene brizle i teleća džigerica. Domaća kafa uz baklavu ili knedle sa šljivama zaokružuje lep doživljaj. Bez sumnje, ovo je mesto gde se svaki obrok pretvara u nezaboravno iskustvo.
https://rs.gaultmillau.com/sr/restaurants/%C4%86evap-kod-dekija

Адреса: Strahinjića bana 71, 11000 Beograd
WEB: http://cevap.rs/
Phone: +381 64 000 0505</description>
      <Point><coordinates>20.464407,44.820033,0</coordinates></Point>
  </Placemark>
  <Placemark>
	<name>ĆEVAPLIJA</name>
	<description>Pod sloganom – prvo da jedemo, a onda sve ostalo – Ćevaplija je beogradska Meka za ljubitelje jednog od najslasnijih balkanskih specijaliteta. Smešten pored palilulske pijace, u etno-bistro konceptu slavi sve forme ćevapa. Od klasika iz različitih krajeva – niški, užički, banjalučki i leskovački, preko gurmanskih sve do posebnih kategorija u kojoj mame pljeskavica slonovo uvo, jastučići na kajmaku... Sa roštilja je tu i batak na ražnjiću, svinjski kotleti, ražnjići, kobasice - all star postavka. Tu je i deo sa klasičnim kuvanim jelima, kao i odličan izbor priloga i mezetluka. Vinska karta sadrži lepo probrana vina i na fini način izdiže iskustvo obedovanja u Ćevapliji.
https://rs.gaultmillau.com/sr/restaurants/%C4%86evaplija

Адреса: Ilije Garašanina 7, 11000 Beograd
WEB: http://www.cevaplija.rs/rs/
Phone: +381 11 770 7698</description>
      <Point><coordinates>20.4725657,44.810994,0</coordinates></Point>
  </Placemark>
  <Placemark>
	<name>ČARDA ZLATNA KRUNA</name>
	<description>Smeštena uz šetalište, čeka vas ljupka i uređena, starinska drvena sala Čarde „Zlatna kruna“. Pored izuzetno ljubaznog osoblja i lepe selekcije domaćih aperitiva i vina, čeka vas nekolicina jako dobrih predjela. Dimljena marinirana riba, kao i riblja pašteta odlični su zalogaji uz aperitiv. Nastavite s pravom domaćinskom ribljom čorbom koja će vas prijatno zagrejati iznutra. Pazite se, jer uz čorbu služe i vraški ljutu tucanu papriku! Ako ste za nešto konkretnije, njihov riblji paprikaš je već dugo lokalni specijalitet. Naravno, tu su i prženi komadi ribe, kao i široka lepeza specijaliteta sa roštilja. Biftek sa suvim šljivama i Karađorđeva šnicla odličan su izbor.
https://rs.gaultmillau.com/sr/restaurants/%C4%8Carda-zlatna-kruna

Адреса: Ive Lole Ribara bb, 25260 Apatin
WEB: https://cardazlatnakruna.co.rs
Phone: +381 (0) 2 577 6429</description>
      <Point><coordinates>18.9702149519691,45.6706825500319</coordinates></Point>
  </Placemark>
  <Placemark>
	<name>ŠADRVAN ROŠTILJ KOD JONUZA</name>
	<description>U srcu Novog Pazara nalazi se ova nezaobilazna gastro-institucija. Naravno, misli se na nadaleko čuvene pazarske ćevape kod Jonuza, uz koje ništa ne ide bolje od kiselog mleka, kravljeg ili ovčjeg. Spravljeni po originalnoj recepturi, sočni i mekani komadi mesa tope se u ustima. Uobičajeno se poručuje pet ili deset ćevapa, a tako se i naplaćuju – po komadu. Od priloga služe luk i ljutu papriku, kajmak ili marinirani sir i, naravno, lepinje. Ljubazno osoblje tu je da vas usluži u svako doba dana jer rade od 0 do 24 h. Novitet je proširenje ponude, pa sad kod Jonuza možete probati i teleći ili pileći burger, biftek i sudžuk, a zasladiti se baklavama, tulumbom i urmašicama.
https://rs.gaultmillau.com/sr/restaurants/rostilj-sadrvan-kod-jonuza

Адреса: 28. novembra 12, 36300 Novi Pazar
Phone: +381 (0) 2 038 1230</description>
      <Point><coordinates>20.5179216382394,43.1409920350492</coordinates></Point>
  </Placemark>
  <Placemark>
	<name>ŠAJKA</name>
	<description>Smeštena je u miran gaj odmah preko Tamiša, a već sam dolazak do Šajke je vrlo specifičan. Kada dođete na šetalište sa Pančevačke strane, čeka vas omanji ponton sa tasterom na koji pozvonite. Ubrzo zatim po vas će sa druge strane doći čamac koji će vas prevesti do samog restorana. Bašta je izuzetno prijatna, smeštena iznad same reke, dok je enterijer veoma šarmantan i ušuškan, ukrašen ribolovačkim motivima. Pored specijaliteta od ribe, zbog kojih se mahom i dolazi u Šajku, među kojima svakako izdvajamo somove obraze pod sačem (predlog je da pozovete unapred ako ste raspoloženi za sač), tu su i razni specijaliteti sa žara. Nikako ne smete da propustite izvrsnu domaću riblju čorbu!
https://rs.gaultmillau.com/sr/restaurants/sajka

Адреса: Kej Radoja Dakića 21, 26000 Pančevo
Phone: +381 (0) 1 337 7044</description>
      <Point><coordinates>20.6380309253844,44.865112605905</coordinates></Point>
  </Placemark>
  <Placemark>
	<name>ŠEĆERNEMA</name>
	<description>Ime poslastičarnice – Šećernema ukazuje na poslastice koje oduševljavaju ukusom, a istovremeno su bez glutena, laktoze i dodatog šećera. Njihova jedinstvena i široka paleta poslastica zadovoljava različite dijetetske potrebe i ukuse. Kuglice i sitni kolači idealni su za one koji žele da probaju više ukusa – vulkan višnja, čoko-punč, moka, bajadera, malaga i minjon su samo neki od predloga. Kolači se izdvajaju po originalnim kombinacijama koje se slažu u slojevima – orašasti plodovi i urme, krema od mleka od orašastih plodova i voća, kokosa ili čokolade... Energy barovi su savršeni za užinu, poslastice prate različiti napici, a popularni su njihovi proizvodi za poneti – kikiriki puter i Zdravić, krem od od organskog kakaoa, lešnika, agave i stevije.
https://rs.gaultmillau.com/sr/restaurants/se%C4%86ernema

Адреса: Petra Drapšina 57, 21000 Novi Sad
Phone: +381 65 356 6127</description>
      <Point><coordinates>19.8392577,45.2489522,0</coordinates></Point>
  </Placemark>
  <Placemark>
	<name>ŽUPAN</name>
	<description>Sa tradicijom dužom od 45 godina Župan je jedan od najstarijih privatnih ugostiteljskih objekata u Sokobanji. I danas ćete često naići na pun restoran, pa je pametno rezervisati mesto na vreme. Orijentisan je ka odličnom roštilju, sa koga preporučujemo punjenu vešalicu, kao i županov veliki voz za one gladnije. U ponudi su i specijaliteti poput medaljona na kajmaku, Karađorđeva ili bečka šnicla, za ljubitelje pohovanog, a tu su i županove rolnice, te pletenica u sosu od lešnika. Sokobanjska pastrmka je favorit za one koji su naklonjeniji ribljem delu jelovnika. Iz ponude kolača izdvojićemo ukusan čizkejk. Ljubazno osoblje je dodatni kvalitet ove institucije sokobanjskog ugostiteljstva.
https://rs.gaultmillau.com/sr/restaurants/zupan-restoran

Адреса: Jabukar 1, 18230 Sokobanja
Phone: +381 64 111 5837</description>
      <Point><coordinates>21.8779483550492,43.6451891242441</coordinates></Point>
  </Placemark>
  <Placemark>
	<name>GUŠTI MORA</name>
	<description>Бодови: 14
Капе: 2

Samo ime restorana nedvosmisleno nagoveštava gastronomski raskošan užitak. Autentičan duh i šmek Jadrana direktno iz Herceg Novog doneli su i oplemenili posvećeni vlasnici koji više od dve decenije konstantno unapređuju kvalitet ponude. Nekoliko elegantnih celina čini ovu konobu dobrim izborom i za veće društvo i za intimnije prilike. Poduža vinska lista doprinosi izuzetnom doživljaju, a ključnu ulogu igra impozantna ponuda sveže ribe i plodova mora. Kao uvod u čaroban morski svet probajte aromatičnu paštetu od morske ribe koju serviraju sa kriškama putera i tostiranim hlebom, tartar od gambora, koktel rakova ili pak njeguški pršut i sir iz ulja. Zvezde ovdašnjeg jelovnika svakako su brancin i orada, list i rep grdobe, San Pjer i pagar – na grilu, u soli ili u pećnici. Ljubazno osoblje prezentovaće vam dnevni izbor i posavetovati oko količine. Savršeno grilovana hobotnica moćan je izbor, a u kombinaciji s miksom salata i krompirom dobija osvežavajuću mediteransku notu. Jadranske lignje, na žaru, pržene ili punjene, gambori na grilu, na buzari ili rolovani pršutom, Sen Žak ili jastog, još su neki od izbora s kojima u Guštima ne možete pogrešiti. Ništa manje sjajan utisak nije ostavio ni odličan bogat crni rižoto, a u ovom odeljku su i špagete i rižota sa plodovima mora, kozicama ili gamborima. U slatkom delu ukusna pita sa višnjama i sladoledom prija nepcima. Tu su i parfe od lešnika, tri leće i panakota. Definitivno, ovo je mesto sasvim posebnog jadranskog gušta.
https://rs.gaultmillau.com/sr/restaurants/konoba-gusti-mora

Главни кувар: Jovica Vlaović
Адреса: Radnička 27, 11030 Beograd
WEB: https://www.gustimora.com/
Phone: +381 64 288 6080</description>
      <Point><coordinates>20.41601,44.786364,0</coordinates></Point>
  </Placemark>
  <Placemark>
	<name>KAFANA DUKAT</name>
	<description>Бодови: 11.5
Капе: 1

Dukat je svakako jedna od najozbiljnijih pirotskih kafana, i to po svim kriterijumima ugostiteljstva, od nezaboravne usluge do izuzetne hrane. Za takve karakteristike je zaslužan gastronomski radoznao i beskrajno energičan vlasnik koji u svakom trenutku strastveno radi na tome da svoju ponudu podigne za lestvicu više. On istražuje zrenje peglane kobasice u kontrolisanim uslovima, čuvenu ovčju pljeskavicu pravi od jagnjetine kako bi ukus bio nežniji i zaokruženiji, mesa bira sam i obrađuje u skladu sa svojim vrednostima. Kad sve ovo znate, postaje jasno zašto je Dukat postao nezaobilazna gastronomska destinacija za sve one koji žele da iskorače iz svakodnevnice. Za poštovanje je to što je sve ovo u manjoj sredini daleko teže izvesti, a jug Srbije ovakav trud zaslužuje. Vedar i nasmejan konobar sa lakoćom će razumeti vaše želje i potrebe i dati predloge koje treba poslušati. Na kraju obroka jedina stvar kojom ćete biti nezadovoljni je što se završio, a vi nemate mesta u stomaku da nešto ponovite. Obavezno probajte jagnjeću pljeskavicu, perfektno sočne svinjske medaljone i teleću džigericu. Konobara poslušajte i oko predjela, pa za početak zamezite ovčje sireve sa Stare planine, pirotsku domaću peglanu kobasicu, a za sladokusce i prave gurmane tu su i vrhunske brizle. Na samom kraju uobičajene su tradicionalne orasnice uz koje ćete sigurno planirati ponovni dolazak.
https://rs.gaultmillau.com/sr/restaurants/kafana-dukat

Главни кувар: Dejan Veljković
Дани затварања: недеља
Адреса: Vuka Pantelića 55, 18300 Pirot
Phone: +381 64 217 9090</description>
      <Point><coordinates>22.5863947296972,43.1507602364245</coordinates></Point>
  </Placemark>
</Folder>
</Document></kml>
